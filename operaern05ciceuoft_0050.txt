PRO SEX. ROSCIO AMERINO.

I. CREDO ego vos, judices, mirari, quid sit, quod,
cum tot summi oratores hominesque nobilissimi se-
deant, ego potissimum surrexerim, qui neque aetate,
neque ingenio, neque auctoritate, sim cum iis, qui
sedeant, comparandus. Omnes enim hi, quos videtis
adesse in hac causir, injuriam, novo scelere confla-
tam, putant oportere defendi ; defendere ipsi, propter
iniquitatem temporum, non audent. Ita fit, ut adsint,
propterea quod officium sequuntur; taceant autem
idcirco, quia periculum metuunt. Quid ergo? auda-
cissimus ego ex omnibus? Minime. At tanto offi-
ciosior, quam caeteri? Ne istius quidem laudis ita
sum cupidus, ut aliis eam praereptam velim. Quae
me igitur res praeter caeteros impulit, ut causam Sex.
Roscii reciperem? Quia, si quis istorum dixisset,
quos videtis adesse, in quibus summa auctoritas est
atque amplitud03 si verbum de republica fecisset, id
quod in hac caus& fieri necesse est; multo plura
dixisse, quam dixisset, putaretur: ege, etiamffl om-
nia, quae dicenda sunt, libere dixero, nequaquam
tamen similiter oratio mea exire, atque in vulgus ema-
nare poterit: deinde, quod caeterorum neque dictum
obscurum potest esse, propter nobilitatem et ampli-
tudinem, neque temere dicto concedi, propter petatem
et prudentiam ε ego si quid liberius dixero, vel occul-
tum esse propterea quod nondum ad rempublicam
accessi, vel ignosci adolescentiae meae, poterit: tametsi
non modo ignoscendi ratio, verum etiam cognoscendi
consuetudo, jam de civitate sublata est.

Accedit illa quoque causa, quod a caeteris forsitan
ita petitum sit ut dicerent, ut utrumvis salvo officio
se facere posse arbitrarentur: a me autem ii conten-

 

ᾗ
ἦ

