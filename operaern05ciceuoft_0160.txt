14ss IN VERREM 1. CAP. 16.

XV. Cui loco, (per Deos immortalesi) judices,
consulite ac providete. Moneo praedicoque id, quod

intelligo, tempus vobis hoc divinitus datum esse, ut

odio, invidia, infamia, turpitudine, totum ordinem
liberetis. Nulla in judiciis severitas, nulla reiigio‚

nulla denique jam existimantur esse judicia. Itaque ἵ
a populo Romano contemnimur, despicimur: gravi i
diuturnaque jam flagramus infamia. Neque enim ζ ’

ullam aliam ob causam populus Romanus tribuni-
ciam potestatem tanto studio requisivit3 quam cum

poscebat, verbo illam poscere videbatur, re vera ju· ἶ
dicia poscebat. Neque hoc Q. Catulum, hominem ’

sapientissimum atque amplissimum, fugit, qui (Cn.

Pompeio, viro fortissimo et clarissimo, de tribunicia

potestate referente), cum esset sententiam rogatus,
hoc initio est summa cum auctoritate usus: “ Patres
conscriptos judicia male et flagitiose tueri: quod si,
in rebus judicandis, populi Romani existimationi
satisfacere voluissent, non tantopere homines fuisse
tribuniciam potestatem desideraturos.” Ipse denique
Cn. Pompeius, cum primum concionem ad Urbem
consul designatus habuit; ubi (id, quod maxime ex-
spectari videbatur) ostendit, se tribuniciam potesta-
tem restituturum, factus est in eo strepitus, et grata
concionis admurmuratio. Idem in eadem concione
cum dixisset, “ populatas vexatasque esse provin-
cias3 judicia autem turpia et flagitiosa fieri3 ei rei
se providere ac consulere velle ;'⁸ tum vero non stre-
pitu, sed maximo clamore, suam populus Romanus
significavit voluntatem.

XVI. N unc autem homines in speculis sunt: ob-
servant, quemadmodum sese unusquisque vestrum
gerat in retinenda religione, conservandisque legibus.
Vident adhuc, post legem tribuniciam, unum senae-
torem vel tenuissimum esse damnatum: quod tametsi
non reprehendunt, tamen, magnopere quod laudent,
non habent. Nulla est enim laus, ibi esse integrum,
ubi nemo est, qui aut possit aut conetur corrumpere.

 

