366 IN VERREM 1v. CAP. 80.

potes dicere: ego de meis hoc dico, cum in eadem
ista Sicilia pro frumento civitatibus pecuniam solve-
rem, et mecum duos frugalissimos homines scribas
haberem, L. Mamilium et L. Sergium 3 non modo
istas duas quinquagesimas, sed omnio nummum nul-
lum cuiquam esse deductum.

LXXIX. Dicerem, hoc mihi totum esse attri-
buendum, judices, si illi unquam a me hoc postu-
lassent, si unquam omnino cogitassent. Quamobrem
enim scriba deducat, ac non potius mulio, qui ad-
vexit ? tabellarius, cujus adventu certiores facti
[petiverunttr] praeco, qui adire jussit? viator, ac
Venerius, qu1 fiscum sustulit? Qum pars operae aut
opportunitatis in scribit est, cur ei non modo merces
tanta detur, sed cur cum eo tantae pecuniae partitio
fiat? Ordo est honestus. Quis negat? aut quid ea
res ad hane rem pertinet ’ἓ Est vero honestus, quod
eorum hominum fidei tabulae publicae periculaque
magistratuum committuntur. Itaque ex his scribis
qui digni sunt illo ordine, patribusfamilias, viris
bonis atque honestis, percontamini, quid sibi istae
quinquagesimae velint. ‚Iam omnes intelligetis, no-
vam rem totam atque indignam videri.

Ad eos me scribas revoca, si placet: noli hos
colligere, qui nummulis corrogatis de nepotum donis,
ac de scenicorum corollariis, cum decuriam emerunt,
ex primo ordine explosorum in secundum ordinem
civitatis se venisse dicunt. Eos scribas tecum discep-
tatores hujus criminis habebo, qui istos scribas esse
moleste ferunt. Tametsi, cum in eo ordine videamus
esse multos non idoneos, qui ordo industriae propo-
situs est et dignitatig mirabimur, turpes aliquos ibi
esse, quo cuivis licet pretio pervenire ?

LXXX. Tu, ex pecunia publica, Hs tredecies
scribam tuum permissu tuo cum abstulisse fateare,
reliquam tibi ullam defensionem putas esse? hoc
ferre quemquam posse Ρ hoc quemquam denique nunc
tuorum advocatorum animo aequo audire arbitrare ἓ

