IN VERREM V. CAP. 26. 411

bet ponere, et facere annulum, omnibus praesentibus.
Nimium fortasse dicet aliquis hunc diligentem. H ac-
tenus reprehendat, si quis volet: nihil amplius. Ve-
rum fuit ei concedendum ε filius enim L. Pisonis
erat, ejus, qui primus de pecuniis repetundis legem
tulit.

Ridiculum est, nunc de Verre me dicere, cum de
Pisone Frugi dixerim. Verumtamen, quantum inter-
sit, videte. Iste, cum aliquot abacorum faceret vasa
aurea, non laboravit, quid, non modo in Sicilia, verum
etiam Romae in judicio, audiret. Ille, in auri semun-
cia, totam Hispaniam scire voluit, unde praetori an-
nulus fieret. Nimirum, ut hic nomen suum compro-
bavit, sic ille cognomen.

XXVI. Nullo modo possum omnia istius facta
aut memoria consequi, aut oratione complecti. Ge-
nera ipsa cupio breviter attingere; ut hic modo me
commonuit Pisonis annulus, quod totum effluxerat.
Quam multis istum putatis horninibus honestis de
digitis annulos aureos abstulisse? Nunquam dubita-
vit, quotiescumque alicujus aut gemma aut annulo
delectatus est. Incredibilem rem dicam, sed tam cla-
ram, ut ipsum negaturum non arbitrer.

Cum Valentio, ejus interpreti, epistola Agrigento
allata esset, casu signum iste animadvertit in cretula.
Placuit ei: exquisivit, unde esset epistola: respon-
dit, AgrigentO. Iste literas, ad quos solebat, misit, ut
is annulus ad se primo quoque tempore afferretur.
Ita, literis istius, patrifamilias, L. Titio cuidam, civi
Romano, annulus de digito detractus est. Illa vero
ejus cupiditas incredibilis est. Nam, ut in singula
conclavia, quae iste non modo Romae, sed in omnibus
villis habet, tricenos lectos optime stratos, cum cae-
teris ornamentis convivii, quaereret, nimium multa
comparare videretur. Nulla domus in Sicilia locuples
fuit, ubi iste non textrinum instituerit.

Mulier est Segestana, perdives et nobilis, Lamia
nomine. Per triennium isti, plena domo telarum,

