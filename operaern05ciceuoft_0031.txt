PRO P. QUINTIO. CAP. 16. 19

et pretium conficit; huic acerbissimum vivo videnti-
que funus ducitur; si funus id habendum sit, quo
non amici conveniunt ad exsequias cohonestandas,
sed bonorum emtores, ut carnifices, ad reliquias vitae
lacerandas et distrahendas.

XVI. Itaque majores nostri raro id accidere vo-
luerunt; praetores, ut considerate fieret, comparave-
runt. Viri boni, cum palam fraudantur, cum expe-
riendi potestas non est, timide tamen et pedetentim
istuc descendunt, vi ac necessitate coacti, inviti, mul-
tis vadimoniis desertis, saepe illusi ac destituti. Con-
siderant enim, quid et quantum sit, alterius bona
proscribere. Jugulare civem, ne jure quidem quis-
quam bonus vult: mavult enim commemorare, se,
cum posset perdere, pepercisse, quam, cum parcere
potuerit, perdidisse. Haec in homines alienissimos,
denique' mimicissimos, vm boni faciunt, et hominum
existimationis et communis humanitatis causag ut,
cum 'ipsi nihil alteri scientes incommcdarint, nihil
ipsis jure incommodi cadere possit.

Ad vadimonium non venit: quis? Propinquus.
Si res ista gravissima sua sponte videretur, tamen
ejus atrocitas necessitudinis nomine levaretur. Ad
vadimonium non venit: quis Ρ Socius. Etiam gra-
vius aliquid ei deberes concedere, quicum te aut vo-
luntas congregasset, aut fortuna conjunxisset. Ad
vadimonium non venit: quis? Is, qui tibi praesto
semper fuit. Ergo in eum, qui semel hoc commisit,
ut tibi praesto non esset, omnia tela conjecisti, quae
parata sunt in eos qui permulta, male agendi causa
fraudandique, fecerunt?

Si dupondius tuus ageretur, Sex Naevi, si in par-
vula re captionis aliquid vererere, non statim ad C.
Aquillium, aut ad eorum aliquem qui consuluntur,
concurrisses ἓ Cum jus amicitiae, societatis, affinitatis
ageretur; cum officii rationem atque existimationis
duci conveniret; eo tempore tu non modo ad G.
Aquillium aut L. Lucullum, sed ne ipsum quidem

