416 IN VERREM V. CAP. 31.

rum atque in ultimas terras perventuram, putasti,
cum audierint, a praetore populi Romani in provincia
violatum regem, spoliatum hospitem, ejectum so-
cium populi Romani atque amicum? Nomen ves-
trum, populique Romani, odio atque acerbitati sci-
tote nationibus exteris, judices, futurum, si istius
haec tanta injuria impunita discesserit. Sic omnes
arbitrabuntur, praesertim cum haec omnino fama de
nostrorum hominum avaritia et cupiditate percre-
buerit, non istius solius hoc esse facinus, sed eorum
etiam, qui approbarint. Multi reges, multae liberae
civitates, multi privati opulenti ac potentes, habent
profecto in animo Capitolium sic ornare, ut templi
dignitas, imperiique nostri nomen, desiderat: qui si
intellexerint, interverso regali hoc dono, graviter vos
tulisse, grata fore vobis populoque Romano sua
studia ac dona arbitrabuntur. Sin hoc vos in rege
tam nobili, in re tam eximia, in injuria tam acerba,
neglexisse audierint; non erunt tam amentes, ut
operam, curam, pecuniam, impendant in eas res,
quas vobis gratas fore non arbitrentur.

XXXI. Hoc loco, Q. Catule, te appello: loquor
enim de tuo clarissimo pulcherrimoque monimento :
non judicis solum severitatem in hoc crimine, sed
prope inimici atque accusatoris vim, suscipere debes.
Tuus est enim honos in illo templo, senatus populi-
que Romani beneficio· tui nominis aeterna memoria
simul eum templo illo consecratur: tibi haec cura
suscipienda, tibi haec opera sumenda est, ut Capito-
lium, quomodo magnificentius est restitutum, sic
copiosius ornatum sit, quam fuit3 ut illa flamma
divinitus exstitisse videatur, non quae deleret Jovis
Optimi Maximi templum, sed quae praeclarius mag-
nificentiusque deposceret.

Audisti Q. Minucium Rufum dicere, domi suae
diversatum esse Antiochum regem Syracusis; se
illud scire ad istum esse delatum 3 se scire non red-

ditum. Audisti, et audies omni e conventu Syracu-

