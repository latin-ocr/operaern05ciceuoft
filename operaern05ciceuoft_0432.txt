420 IN VERREM V. CAP. 35.

magnoque metu, victi Segestani, praetoris imperio
parendum esse decreverunt. Magno cum luctu et
gemitu totius civitatis, multis cum lacrymis et la-
mentatione virorum mulierumque omnium, simula-
crum Dianae tollendum locatur.

XXXV . Videte quanta religione fuerit. Apud
Segestanos repertum esse, judices, scitote, neminem,
neque liberum neque servum, neque civem neque
peregrinum, qui illud signum auderet attingere.
Barbaros quosdam Lilybaeo scitote adductos esse
operarios. Hi denique illud, ignari totius negotii ac
religionis, mercede accepta, sustulerunt. Quod cum
ex oppido exportaretur, quem conventum mulierum
factum esse arbitramini? quem fletum majorum natu ?
quorum nonnulli etiam illum diem memoria tene-
bant, cum illa eadem Diana, Segestam Carthagine
revecta, victoriam populi Romani reditu suo nun-
tiasset. Quam dissimilis hic dies illi tempori vide-
batur ! Tum imperator populi Romani, vir clarissi-
mus, Deos patrios reportabat Segestanis, ex urbe
hostium recuperatos: nunc, ex urbe sociorum, prae-
tor ejusdem populi turpissimus atque impurissimus
eosdem illos Deos nefario scelere auferebat. Quid
hoc tota Sicilia est clarius, quam omnes Segestanas
matronas et virgines convenisse, cum Diana exporta-
retur ex oppido? unxisse unguentis? complesse
coronis et floribus? thure odoribusque incensis, us-
que ad agri fines prosecutas esse Ρ

Hanc tu tantam religionem si tum in imperio,
propter cupiditatem atque audaciam, non pertimes-
cebas; ne nunc quidem, in tanto tuo liberorumque
tuorum periculo, perhorrescis? Quem tibi aut homi·
nem, invitis Diis immortalibus, aut vero Deum, tantis
eorum religionibus violatis, auxilio futurum* putas 'z’
Tibi illa Diana, in pace atque in otio, religionem
nullam attulit? quae, cum duas urbes, in quibus
locata fuerat, captas incensasque vidisset, bis ex
duorum bellorum flamma ferroque servata est ς quae,

