18 PRO P. QUINTIO. CAP. 15.

dem neque jus esse, neque cuiquam expedire. Quid
igitur demonstrat? vadimonium sibi ait esse de-

sertum.

XV. Antequam doceo id factum non esse, libet
mihi, C. Aquini, ex officii ratione7 atque ex omnium
consuetudine, rem ipsam et factum simul Sex. N aevii
considerare. Ad vadimonium non venerat (ut ais) is,
quicum tibi affinitas, societas, omnes denique causae
et necessitudines veteres, intercedebant. Illicone ad
praetorem ire convenit? continuone verum fuit pos-
tulare⁷ ut ex edicto bona possidere liceret ξ’ Ad haec
extrema et inimicissima jura tam cupide decurrebas,
uti tibi nihil in posterum, quod gravius atque crude-
lius facere posses, reservares?

Nam quid homini potest turpius, quid viro mise-
rius aut acerbius, usu venire? quod tantum evenire
dedecus, quae tanta calamitas inveniri potest? Pecu-
niam si cuipiam fortuna ademit, aut si alicujus eri-
puit injuria; tamen, dum existimatio est integra,
facile consolatur honestas egestatem. At non nemo,
aut ignominia affectus, aut judicio turpi convictus,
bonis quidem suis utitur; alterius opes (id quod mi-
serrimum est) non exspectat: hoc tamen in miseriis
adjumento et solatio sublevatur. Cujus vero bona
venierunt3 cujus non modo inae amplissimae fortunae,
sed etiam victus vestitusque necessarius sub praecone
cum dedecore subjectus est; is non modo ex numero
virorum exturbatur, sed, si fieri potest, infra etiam
mortuos amandatur. Etenim mors honesta saepe vi-
tam quoque turpem exornat; vita turpis ne morti
quidem honestae locum relinquit.

Ergo, hercule, cujus bona ex edicto possidentur,
hujus omnis fama et existimatio cum bonis simul
possidetur: de quo libelli in celeberrimis locis pro-
ponuntur, huic ne perire quidem certe tacite obscu-
reque conceditur. Cui magistri fiunt, et domini con-
stituuntur, qui, qua lege et qua conditione pereat,
pronuntient; de quo homine praeconis vox mendicat,

 

