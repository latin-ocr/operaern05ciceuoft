IN VERREM IV. CAP. 95. 381

pecunias isto nomine capi, judicatis ς certe hoc, quod
adhuc nemo, nisi improbissimus, fecit, posthac nemo,
nisi stultissimus, non faciet. Improbi sunt, qui pecu-
nias contra leges cogunt; stulti, qui, quod licere ju-
dicatum est, praetermittunt.

Deinde, judices, videte, quam infinitam sitis ho-
minibus licentiam pecuniarum eripiendarum daturi.
Si, ternos denarios qui coegit, erit absolutus ; quater-
nos, quinos, denos denique, aut vicenos, coget alius.
Quae erit reprehensio ’ἓ in quo primum injuriae gradu
resistere incipiet severitas judicis? Quotus erit iste
denarius, qui non sit ferendus, et in quo primum
aestimationis iniquitas atque improbitas reprehenda-
tur ἓ Non enim a vobis summa, sed genus aestima-
tionis erit comprobatum: neque hoc potestis judi-
care, ternis denariis aestimare licere ; denis non licere.
Ubi enim semel ab annonae ratione, et ab aratorum
voluntate, res ad praetoris libidinem translata est;
non est jam in lege atque in officio, sed in voluntate
hominum atque avaritia, positus modus aestimandi.

XCV. Quapropter, si vos semel in judicando finem
aequitatis et legis transieritis, scitote„ vos nullum cae-
teris in aestimando finem improbitatis et avaritiae re-
liquisse. Videte igitur, quam multa simul a vobis
postulentur. Absolvite eum, qui se fateatur maximas
pecunias cum summa sociorum injuria} cepisse. N on
est satis. Sunt alii quoque plures, qui idem fecerint:
absolvite etiam illos, si qui sunt; ut uno judicio quam
plurimos improbos liberetis. N e id quidem satis est.
Facite, ut caeteris posthac idem liceat. Licebit. At
hoc parum est. Permittite ut liceat, quanti quisque
velit, tanti aestimet. AEstiniabit. videtisjam profecto,
judices, hac aestimatione a vobis comprobata, neque
modum posthac avaritiae cujusquam, neque poenam
improbitatis futuram.

Quas ob res, quid agis, Hortensi? Consul ω de-
signatus: provinciam sortitus es: de aestimatione cum

