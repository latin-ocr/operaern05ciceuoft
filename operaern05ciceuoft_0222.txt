210 IN VERREM 11. CAP, 58.

cente, questus est; et me populariter agere, atque
invidiam commovere, quod puerum producerem, cla-
mitavit. Quid erat, Hortensi, tandem in illo puero
populare ¹? quid invidiosum Ρ Gracchi, credo, aut Sa-
turnini, aut alicujus hominis ejusmodi, produxeram
filium, ut nomine ipso, et memoria patris, animos
imperitae multitudinis concitarem. P. Junii erat,
hominis de plebe Romana, filius, quem pater mo-
riens tum tutoribus et propinquis, tum legibus, tum
aequitati magistratuum, tum judiciis vestris, com-
mendandum putavit. Hic, istius scelerata locatione
nefarioque latrocinio, bonis patriis fortunisque omni-
bus spoliatus, venit in judiciumg si nihil aliud,
saltem, ut eum, cujus opera ipse multos annos estin
sordibus, paulo tamen obsoletius vestitum videret.
Itaque tibi, Hortensi, non illius aetas, sed causa, non
vestitus, sed fortuna, popularis videbatur: neque te
tam commovebat, quod ille cum toga praetexta, quam
quod sine bulla, venerat. Vestitus enim neminem
commovebat is, quem illi mos, et jus ingenuitatis
dabat. Quod ornamentum pueritiae pater dederat,
indicium atque insigne fortunae, hoc ab isto praedone
ereptum esse, graviter et acerbe homines ferebant.
Neque erant hae lacrymae populares magis, quam
nostrae, quam tuae, Q. Hortensi, quam horum, qui
sententiam laturi sunt: ideo, quod communis est
causa, commune periculum, communi praesidio talis
improbitas, tamquam aliquod incendium, restin-
guenda est. Habemus enim liberos parvos: incertum
est, quam longa nostrum cujusque vita futura sit.
Consulere vivi ae prospicere debemus, ut illorum so-
litudo et pueritia quam firmissimo praesidio munita
sit. Quis est enim, qui tueri possit liberum nostro-
rum pueritiam contra improbitatem magistratuum ‚⁹
Mater, credo. Scilicet magno praesidio fuit Anniae
pupillae mater, femina primaria: minus, illa Deos
hominesque implorante, iste infanti pupillae fortunas
. patrias ademit? Tutoresne defenderent :² Perfacile

μ-ᾸᾈΑ .

