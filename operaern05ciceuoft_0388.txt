376 IN VERREM IV. CAP. 90.

quatur, quam, te absoluto, ahi, quod audacissime fe-
cerunt, recte fecisse existimentur.

LXXXIX. Lugent omnes provinciae: queruntur
omnes liberi populi: regna denique jam omnia de
nostris cupiditatibus et injuriis expostulant. Locus
intra Oceanum jam nullus est, neque tam longinquus,
neque tam reconditus, quo non7 per haec tempora,
nostrorum hominum libido iniquitasque pervaserit.
Sustinere jam populus Romanus omnium nationum
non vim, non arma, non bellum, sed luctum, lacry-
mas, querimonias, non potest. In ejusmodi re ac
moribus, si is, qui erit adductus in judicium, cum
manifestis in flagitiis tenebitur‚ alios eadem fecisse
dicet; illi exempla non deerunt: reipublicae salus
deerit, si improborum exemplis improbi judicio ac
periculo liberabuntur.

Placent vobis hominum mores? placet ita geri
magistratus, ut geruntur? placet socios sic tractari
(quod restat), ut per haec tempora tractatos videtis ?
cur haec a me opera consumitur? quid sedetis ἒ cur
non in media oratione mea consurgitis, atque disce-
ditis ? Vultis autem istorum audacias ac libidines ali-
qua ex parte resecare Ρ Desinite dubitare, utrum sit
utilius, propter multos improbos uni parcere, an
unius improbi supplicio multorum improbitatem co-
ercere.

Tametsi quae ista sunt exempla multorum? nam
cum, in causa tanta, cum in crimine maximo, dici a
defensore coeptum est, factitatum esse aliquid; ex-
spectant ii, qui audiunt, exempla ex vetere memoria
et monimentis ac literis, plena dignitatis, plena anti-
quitatis.

XU. Haec enim plurimum solent et auctoritatis
habere ad probandum, et jucunditatis ad audien-
dum. Africanos mihi, et Catones, et Laelios, com-
memorabis ? et eos fecisse idem dices? quamvis res
mihi non placeat, tamen contra hominum auctori-

