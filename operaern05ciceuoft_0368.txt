356 IN VERREM IV. CAP. 69.

patre audierit, quo pudentior aut melior esset? nihil
unquam patrem agere viderit, quod cum imitatus
esset, non (id, quod turpissimum est) patri similis
putaretur.

LXIX. Quibus in rebus non solum filio, verum
etiam reipublicae, fecisti injuriam. Susceperas enim
liberos non solum tibi, sed etiam patriaee. qui non
modo tibi voluptati, sed etiam qui aliquando usui
reipubheae, esse possent. Eos instituere atque erudire
ad majorum instituta atque civitatis disciplinam, non
ad tuas turpitudines, debuisti. Esset, ex inerti atque
impuro et improbo parente, navus et pudens et pro-
bus filius. Haberet aliquid abste respublica muneris.
Nune, pro te, Verrem substituisti alterum civitati:
nisi hoc forte deterior est, si fieri potest, quod tu
ejusmodi evasisti, non in hominis luxuriosi, sed tan-
tum in furis ac divisoris, disciplina educatus.

Quid isto festivius fore arbitramur, qui est tuus
natura filius, consuetudine discipuluS, voluntate si-
milis? Quem ego, judices, quamvis bonurn fortem-
que facile paterer evadere : non enim me inimicitiae
commovent, si quae mihi cum isto futurae sint : nam,
si in omnibus rebus innocens fuero, meique simflis,
quid mihi istius inimicitiae nocebunt ἶ) sin aliqua in
re Verri similis fuero, non magis mihi deerit inimi-
cus, quarn Verri defuit. Etenim, judices, ejusmodi
respublica debet esse, et erit, severitate judiciorum
constituta, ut inimicus neque deesse nocenti possit,
neque obesse innocenti. Quapropter nulla res est,
quamobrem ego istum nolim ex paternis probris ac
vitiis emergere: id, quod, tametsi isti difficile est,
tamen haud scio an fien' possit3 praesertim si (ut
nunc fit) custodes amicorum eum sectabuntur, · quo-
niam pater tam negligens ac dissolutus est.

Verum huc longius, quam voluntas fuit, ab epi-
stola 'l imarchidis digressa est oratio mea3 qua reci-
tata, conclusurum me esse crimen decumarum dixe-
ram: ex quo intellexistis, innumerabilem frumenti

 

 

