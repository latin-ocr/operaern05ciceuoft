414 IN VERREM V. CAP. 29.

ostendere ac proferre voluerunt3 ut et magnificen-
tius videretur, cum suo tempore in cella Jovis Opti-
mi Maximi poneretur, et clarius, cum pulchritudo
ejus recens ad oculos hominum atque integra perve-
niret. Statuerunt id secum in Syriam reportare ς ut,
cum audissent, simulacrum Jovis Optimi Maximi
dedicatum, legatos mitterent, qui, cum caeteris rebus,
illud quoque eximium atque pulcherrimum donum
in Capitolium afferrent. Pervenit res ad istius aures,
nescio quomodo: nam rex celatum voluerat3 non
quo quidquam metueret, aut suspicaretur, sed ut ne
multi illud ante perciperent oculis, quam populus
Romanus. Iste petit a rege, et eum pluribus verbis
rogat, ut id ad se mittat: cupere se dicit inspicere,
neque se aliis videndi potestatem esse facturum.

Antiochus, qui animo et puerili esset et regio,
nihil de istius improbitate suspicatus est: imperat
suis, ut id in praetorium involutum quam occultis-
sime deferrent. Quo posteaquam attulerunt, involu-
crisque rejectis constituerunt, iste clamare coepit,
dignam rem esse regno Syriae, dignam regio munere,
dignam Capitolio. Etenim erat eo splendore, qui
ex clarissimis et pulcherrimis gemmis esse debebat;
ea varietate operum, ut ars certare videretur cum
copia; ea magnitudine, ut intelligi posset, non ad
hominum apparatum, sed ad amplissimi templi orna-
mentum, esse factum. Quod cum satis jam per-
spexisse videretur, tollere incipiunt, ut referrent.
Iste ait, se velle illud etiam atque etiam considerare:
nequaquam se esse satiatum. J ubet flios discedere,
et candelabrum relinquere. Sic illi tum inanes ad
Antiochum revertuntur.

XXIX. Rex primo nihil metuere, nihil suspicari.
Dies unus, alter, plures: non referri. Tum mittit
rex ad istum, si sibi videatur, ut reddat. J ubet iste
posterius ad se reverti. Mirum illi videri. Mittit
iterum: non redditur. Ipse hominem appellat: ro-
gat, ut reddat. Os hominis insieme·- nque impuden-

