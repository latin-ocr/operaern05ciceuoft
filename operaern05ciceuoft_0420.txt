408 IN VERREM V. CAP. 23.

enumerare conor3 neque opus est, nec fieri ullo modo
potest. Tantummodo uniuscujusque de varia impro-
bitate generis indicia apud vos, et exempla, profero.
Neque enim ita se gessit in his rebus, tamquam ra-
tionem aliquando esset redditurus· ς scd prorsus ita,
quasi aut reus nunq uam esset futurus, aut quo plura
abstulisset, eo minore periculo in judicium esset ven-
turus ε qui haec, quae dico, jam non occulte, non per
amicos atque interpretes, sed palam de loco superiore,
ageret, pro imperio et potestate.

XXIII. Catinam cum venisset, oppidum locuples,
honestum, copiosum, Dionysiarchum ad se proago-
rum (hoc est, summum nmor5t1at1m) vocari jubet.
Ei palam lmperat, ut omne argentum, quod apud
quemque esset Catinae, conquirendum curaret et ad
se transferendum. Philarchum Centuripinum, pri-
mum hominem genere, virtute, pecunia, non hoc idem
juratum dicere audistis, sibi istum negotium dedisse
atque imperavisse, ut Centuripinis, in civitate totius
Siciliae multo maxima et locupletissima, omne argen-
tum conquireret, et ad se comportari juberet? Agy-
rio similiter, istius imperio, vasa Corinthia per Apol-
lodorum, quem testem audistis, Syracusas deportata
sunt.

Illa vero optima, quod, cum ad Haluntium venisset
praetor laboriosus et diligens, ipse in oppidum acce-
dere noluit, quod erat difficili adscensu atque arduo ;
Archagathum Haluntinum, hominem non solum do-
mi suae, sed tota Sicilia, in primis nobilem, vocari
jussit: ei negotium dedit, ut, quidquid Halunti
esset argenti caelati, aut, si quid etiam Corinthiorum,
id omne statim ad mare ex oppido deportaretur. Ad-
scendit in oppidum Archagathus. Homo nobilis, qui
a suis et amari et diligi vellet, ferebat graviter, illam
sibi ab isto provinciam datam ; nec, quid faceret, ha-
bebat. Pronuntiat‚ quid sibi imperatum esset: jubet
omnes proferre, quae haberent. Metus erat summus:

