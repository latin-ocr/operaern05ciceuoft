IN CAECILIUM DIVIN. CAP. 19. 127

quaestorem illius fuisse. Quae causa gravis esset, si·
certares mecum, uter nostrum illi amicior esse debe-
ret: in contentione suscipiendarum inimicitiarum, ri-
diculum est putare, causam necessitudinis ad infe„
rendum periculum justam videri oportere. Etenim,
si plurimas a tuo praetore injurias accepisses3 tamen,
eas ferendo, majorem laudem, quam ulciscendo, me-
rerere: cum vero nullum illius in vita rectius factum
sit, quam id, quod tu injuriam appellas3 hi statuent,
hanc causam, quam ne in alio quidem probarent, in
te justam ad necessitudinem violandam videri? qui,
si summam injuriam ab illo accepisti, tamen, quo-
niam quaestor ejus fuisti, non potes eum sine ulla vi-
tuperatione accusare: si vero nulla tibi facta est in-
juria, sine scelere eum accusare non potes. Quare,
cum incertum sit de injuria, quemquam esse horum
putas, qui non malit, te sine vituperatione, quam
cum scelere, discedere ?

XIX. At vide, quid differat inter meam opinio-
nem ac tuam. Tu, cum omnibus rebus inferior sis,
hac 111ιέ1 in re te mihi anteferri putas oportere, quod
quaestor illius fueris: ego, si superior caeteris rebus
esses, hanc unam ob causam te accusatorem repu-
diari putarem oportere. Sic enim a majoribus nostris
accepimus, praetorem quaestori suo parentis loco esse
oportere· nullam neque justiorem neque graviorem
causam necessitudinis posse reperiri, quam conjunc-
tionem sortis, quam provinciae, quam officii, ‘quam
publicam muneris societatem. Quamobrem, si jure
eum posses accusare, tamen, cum is tibi parentis nu-
mero fuisset, id pie facere non posses. Cum v ero ne-
que injuriam acceperis, et praetori tuo periculum
crees3 fatearis, necesse est, te illi injustum impium-
que bellum inferre conari. Etenim ista quaestura ad
eam rem valet, ut elaborandum tibi in ratione red-
denda sit, quamobrem, qui quaestor ejus fueris, ac-
cuses: non ut, ob eam ipsam causam, postulandum
sit, ut tibi potissimum accusatio detur. Neque fere

