412 IN VERREM V. CAP. 27.

stragulam vestem confecit: nihi] nisi conchylio tine-
tum. Attalus, homo pecuniosus, Neti; Lyso, Lily-
baei; Critolaus Ennae; Syracusis AEschrio, Cleo-
menes, Theomnastus3 Elori Archonides, Megistus.
Vox me citius defecerit, quam nomina. Ipse dabat
purpuram tantum, amici operas, credo: jam enim
non libet omnia criminari z quasi hoc mihi non satis
sit ad crimen, habuisse tam multum, quod daret;
voluisse deportare tam multa; hoc denique, quod
concedit, amicorum operis esse in hujuscemodi rebus
usum. J am vero lectos aeratos, et candelabra aenea,
num cui, praeter istum, Syracusis per triennium facta
esse existimatis? Emebat, credo. Sed tantum vos
certiores, judices, facio, quid iste in provincia praetor
egerit, ne cui forte nimium negligens fuisse videatur,
neque se satis, cum potestatem habuerit, instruxisse
et ornasse.

XXVII. Venio nunc, non jam ad furtum, non
ad avaritiam, non ad cupiditatem, sed ejusmodi fa-
cinus, in quo omnia nefaria contineri mihi atque
inesse videantur: in quo Dii immortales violati,
existimatio atque auctoritas nominis populi Romani
imminuta, hospitium spoliatum ac proditum, ab·
alienati scelere istius a nobis omnes reges amicissimi,
nationesque quae in eorum regno ac ditione sunt.
Nam reges Syriae, regis Antiochi filios pueros, scitis
Romae nuper fuisse3 qui venerant, non propter
Syriae regnum (nam id sine controversia obtinebant,
ut a patre et a majoribus acceperant), sed regnum
AEgypti ad se et ad Selenen, matrem suam, per-
tinere arbitrabantur. Hi ipsi posteaquam, tempori-
bus reipublicae exclusi, per senatum agere quae volue-
rant, non potuerunt, in Syriam, in regnum patrium,
profecti sunt. Eorum alter, qui Antiochus vocatur,
iter per Siciliam facere voluit. Itaque, isto praetore,
venit Syracusas.

Hic Verres haereditatem sibi venisse arbitratus
est, quod in ejus regnum ac manus venerat is, quem

