IN VERREM 11. CAP· 23. 175

plurimi Romae tunc fuerunt, qui Deorum simula-
cra, ex suis fanis sublata, in foro venerabantur τ
itemque caetera signa et ornamenta cum cognosce-
rent, alia alio in loco lacrymantes intuebantur. Quo-
rum omnium hunc sermonem tum esse audiebamus ε
“ Nihil esse, quod quisquam dubitaret de exitio so-
ciorum atque amicorum3 cum quidem viderent in
foro populi Romani, quo in loco antea, qui sociis in-
jurias fecerant, accusari et condemnari solebant, ibi
esse palam posita ea, quae ab sociis per scelus ablata
ereptaque essent.”

Hic ego non arbitror illum negaturum, signa sese
plurima, tabulas pictas innumerabiles, habere ε sed,
ut opinor, solet, haec, quae rapuit et furatus est, non-
nunquam dicere, se emisse ; quoniam quidem in
Achaiam, Asiam, Pamphyliam, sumtu publico, et
legationis nomine, mercator signorum tabularumque
pictarum missus est.

XXIII. Habeo et istius, et patris ejus, accepti
tabulas omnes: quas diligentissime legi atque di-
gessi; patris, quoad vixit3 tuas, quoad ais te con-
fecisse. Nam in isto, judices, hoc novum reperietis.
Audimus, aliquem tabulas nunquam confecisse: quae
est opinio hominum de Antonio falsa: nam fecit di-
ligentissime: verum sit hoc genus aliquod minime
probandum. Audimus, alium non ab initio fecisse,
sed ex tempore aliquo confecisse ’ἓ est aliqua etiam
hujusce rei ratio. Hoc vero novum et ridiculum est,
quod hic nobis respondit, cum ab eo tabulas postula.
remus : usque ad M. Terentium et C. Cassium con-
sules confecisse; postea destitisse. Alio loco, hoc
cujusmodi sit, considerabimus: nunc nihil ad me
attinet. Herum enim temporum, in quibus nunc ver-
sor, habeo tabulas, et tuas, et patris· Plurima signa
pulcherrima, plurimas tabulas optimas, deportasse
te, negare non potes: atque utinam neges ! Unum
ostende, in tabulis aut tuis aut patris tui, emtum
esse: vicisti. Ne haec quidem duo signa pulcherri-

