158 IN VERREM ΙΙ. ΟΑΡ. 6.

redierit, usque dum per me licuerit, tenuisse. Hoc,

in illo majestatis judicio si licuisse sibi ostenderit, ν

ego oportuisse concedam. Ex hoc quoque evaserit;
proficiscar eo, quo me jampridem vocat populus Ro-
manus.

De jure enim libertatis et civitatis, suum putat
esse judicium 3 et recte putat. confringat iste sane vi
sua consilia senatoria; quaestiones omniurn perrum-
pat ; evolet ex vestra severitate: mihi credite, arctio-
ribus apud populum Romanum laqueis tenebitur.
Credet iis equitibus Romanis populus Romanus, qui,
ad vos antea producti testes, ipsis inspectantibus, ab
isto civem Romanum, qui cognitores homines hones-
tos daret, sublatum esse in crucem dixerunt. Credent
omnes V et XXX tribus homini gravissimo atque
ornatissimo, M. Annio, qui, se praesente, civem Ro-
manum securi percussum esse dixit. Audietur a po-
pulo Romano vir primarius, eques Romanus, L.
Flavius, qui suum familiarem Herennium, negotia-
torem ex Africa, cum eum Syracusis amplius centum
cives Romani cognoscerent, lacrymantesque defende-
rent, pro testimonio dixit, securi esse percussum.
Probabit fidem, et auctoritatem, et religionem suam
L. Suetius, homo omnibus ornamentis praeditus, qui
juratus apud vos dixit, multos cives Romanos in

lautumiis istius imperio crudelissime per vim morte ’

esse multatos. Hanc ego causam cum agam, beneficio
populi Romani, (le loco superiore, non vereor, ne aut
istum vis ulla ex populi Romani suffragiis eripere,

aut a me ullum munus aedilitatis amplius aut gratius ¹ ¹

populo Romano esse possit.
VI. Quapropter omnes in hoc judicio conentur

omnia: nihil est jam, quod in hac causa peccare ’

quisquam, judices, nisi vestro periculo, possit. Mea

quidem ratio, cum in praeteritis rebus est cognita, 1 1

tum in reliquis explorata atque provisa est. Ego

meum studium in rempublicam jam illo tempore ·
ostendi, cum, longo intervallo, veterem consuetudi· .

 

