252¹. IN VERREM 111. CAP. 42.

et commotus est. Vertit stilum in tabulis suis; quo
facto causam omnem evertit suam: nihil enim sibi
reliqui feeit, quod defendi aliquit ratione posset.
Nam, si ita defenderet: “ Recipi nomen absentis
licet3 hoc fieri in provincia nulla lex vetat ;” mala
et improba defensione, verum aliqua tamen, uti vi-
deretur. Postremo, illo desperatissimo perfugio uti
posset, se imprudentem fecisse, existimsisse id licere.
Quamquam haec perditissima defensio est, tamen ali-
quid dici videretur. Tollit ex tabulis id, quod erat,
et facit, coram delatum esse.

XLII. Hic videte, in quot se laqueos induerit,
quorum ex nullo se unquam expediret. Primum
ipse in Sicilia saepe et palam deloco superiore dix-
erat, et in sermone multis demonstrarat, licere no-
men recipere absentis; se exemplo fecisse id, quod
fecisset. Haec eum dictitasse, priore actione et Sex.
Pompeius Chlorus dixit, de cujus virtute antea com-
memoravi, et Cn. Pompeius Theodorus, homo et
Cn. Pompeii, clarissimi viri, judicio plurimis max-
imisque in rebus probatissimus, et omnium existi-
matione ornatissimus, et Posides Matro Soleutinus,
homo summa nobilitate, existimatione, virtute: et,
hac actione, quam voletis multi dicent, et qui ex isto
ipso audierint, viri primarii nostri ordinis, et alii,
qui interfuerint, cum absentis nomen reciperetur.
Deinde Romae, cum res esset acta in senatu, omnes
istius amici, iu his etiam pater ejuS, hoc defendebat
licere fieri; saepe esse factumg istum, quod fecisset,
aliorum exemplo institutoque fecisse.

Dicit praeterea testimouium tota Sicilia, quae, in
communibus postulatis civitatum omnium, consuli-
bus edidit, rogare atque orare patres conscriptos, ut
statuerent, ne absentium nomina reciperentur. Qua
de re Cn. Lentulum, patronum Siciliae, clarissimum
adolescentem, dicere audistis: Siculos, cum se cau-
sam, quae pro his sibi in senatu agenda esset, doce-
rent, de Sthenii calamitate questos esse: propterque

 

