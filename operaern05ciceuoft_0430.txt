418 IN VERREM V. CAP. 34.

haec loca veniente, conditum esse demonstrant. Ita-
que Segestani non solum perpetua⁴ societate atque
amicitia, verum etiam cognatione, se cum populo
Romano conjunctos esse arbitrantur. Hoc quondam
oppidum, cum illa civitas cum Poenis suo nomine ac
sua sponte bellaret, a Carthaginiensibus vi captum
atque deletum est : omniaque, quae ornamento urbi
esse possent, Carthaginem sunt ex illo Ioco deportata.
Fuit apud Segestanos ex aere simulacrum Dianae,
cum summa atque antiquissima praeditum religione,
tum singulari opere artificioque perfectum. Hoc,
translatum Carthaginem, locum tantum hominesque
mutatam religionem quidem pristinam conservabat.
N am, propter eximiam pulchritudinem, etiam hosti-
bus digna, quam sanctissime colerent, videbatur.

Aliquot saeculis post, P. Scipio bello Punico tertio
Carthaginem cepit: qua in victoria, (videte hominis
virtutem et diligentiam, ut et domesticis praeclaris-
simae virtutis exemplis gaudeatis, et eo majore odio
dignam istius incredibilem audaciam judicetis) con-
vocatis Siculis omnibus, quod diutissime saepissime-
que Siciliam vexatam a Carthaginiensibus cognotat,
jubet onmia conquiri: pollicetur, sibi magnae curae
fore, ut omnia civitatibus, quae cujusque fuissent,
restituerentur. Tum illa, quae quondam fuerant
Himera sublata (de quibus antea dixi), Thermitanis
sunt reddita: tum alia Gelensibus, alia Agrigen-
tinis 3 in quibus etiam ille nobilis taurus, quem
crudelissimus omnium tyrannorum, Phalaris, ha-
buisse dicitur, quo vivos, supplicii causa, demittere
homines, et subjicere flammam solebat. Quem tau-
rum Scipio cum redderet Agrigentinis, dixisse dici-
tur, aequum esse illos cogitare, utrum esset Siculis
utilius, suisne servire, an populo Romano obtempe-
rare; cum idem monimentum et domesticae crude„
litatis et nostrae mansuetudinis haberent.

XXXIV. Illo tempore Segestanis maxima cum
cura haec ipsa Diana, de qua dicimus, redditur: re-

