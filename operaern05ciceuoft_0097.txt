—

PRO ROSCIO AMERINO. cim 53. 85

tramus, ut pecunia nostra contentus sit, vitam ne pe-
ταῖς si ille adduci non potest, ut, cum ademerit no-
bis omnia quae nostra erant propria, ne lucem quoque
hanc, quae communis est, eripere cupiat· si non satis
habet avaritiam suam pecunia explere, nisi etiam
crudelitate sanguinis perlitus sit; unum perfugium,
judices, una spes reliqua est Sex. Roscio, eadem,
quae reipublicae, vestra pristina bonitas et misericor-
dia: quae si manet, salvi etiam nunc esse possumus.
Sin ea crudelitas, quae hoe tempore in republica ver-
sata est, vestros quoque animos (id, quod fieri profecto
non potest) duriores acerbioresque reddidit3 actum
est, judices: inter feras satius est aetatem degere,
quam in hac tanta immanitate versari.
- Ad eamne rem vos reservati estis, ad eamne rem
delecti, ut eos condemnaretis, quos sectores ac sicarii
jugulare non potuissent? Solent hoc boni impera-
tores facere, cum proelium committunt, ut in eo loco,
quo fugam hostium fore arbitrentur, milites collo-
cent3 in quos, si qui ex acie fugerint, de improviso
incidant. Nimirum similiter arbitrantur isti bonorum
emtores, vos hic, tales viros, sedere, qui excipiatis
eos, qui de suis manibus effugerint. Dii prohibeant,
judices, ut hoc, quod majores consilium publicum
vocari voluerunt, praesidium sectorum existimetur.
An vero, judices, vos non intelligitis, nihil aliud
agi, nisi ut proscriptorum liberi quavis ratione tollan-
tur, et ejus rei initium in vestro jurejurando, atque
in Sex. Roscii periculo, quaeri. '² Dubium est, ad
quem maleficium pertineat, cum videatis ex altera
parte sectorem, inimicum, sicarium, eumdemque ac-
cusatorem hoc tempore, ex altera parte egentem,
probatum suis filium, 111 quo non modo culpa nulla,
sed ne suspicio quidem potuit consistere? Numquid
aliud videtis obstare Roscio, nisi quod patris bona
venierunt? Δ
LIII. Quod si id vos suscipitis, et eadem in re
operam vestram profitemini; si idcireo sedetis, ut ad
(Orat.) vor„ 1. 1

