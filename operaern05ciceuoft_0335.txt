IN VERREM IV. CAP. 37. 323

nem. Cognoscite nunc, quanti se vendidisse retu-
lerit.
(Leoe decumis vendendis, C. Verre pr.)

Hoc nomine videtis tritici medinm cm cro cm
de capite esse demta, quae cum de populi Romani
victu, de vectigalium nervis, de sanguine detraxisset
aerarii, Tertiae mimae condonavit. Utrum impuden-
tius a sociis abstulit? an turpius meretrici dedit? an
improbius populo Romano ademit? an audacius ta-
bulas publicas commutavit? Ex horum severitate
te ulla vis, aut ulla largitio, eripiet ’ἓ Sed, si eripue-
rit, non intelligis, haec, quae jamdudum loquor, ad
aliam quaestionem atque ad peculatus judicium per-
tinere? Itaque hoc mihi reservabo genus integrum
totum ε ad illam, quam institui, causam frumenti ac
decumarum revertar.

Qui cum agros maximos ac feracissimos, per seip-
sum, hoc est, per Apronium, Verrem alterum, de-
popularetur, · ad minores civitates habebat alios, quos,
tamquam canes, immitteret, nequam homines et im-
probos; quibus aut frumentum aut pecuniam pu-
blice cogebat dari.

XXXVII. A. Valentius est, in Sicilia interpres;
quo iste interprete non ad linguam Graecam, sed ad
furta et flagitia, uti solebat. Fit interpres hic, homo
levis atque egens, repente decumanus. Emit agri
Li parensis, miseri atque jejuni, decumas tritici me-
dimnis DC. Liparenses vocantur. ipsi accipere de-
cumas, et numerare Valentio coguntur lucri HS
XXX millia. Per Deos immortales! utrum tibi sumes
ad defensionem ? tantone minoris te decumas vendi-
disse, ut ad medimna DC, HS XXX millia lucri
statim sua voluntate civitas adderet, hoc est, tritici
medimnum duo millia? an, cum magno decumas
vendidisses, te expressisse ab invitis Liparensibus hanc
pecuniam?

Sed quid ego ex te quaero, quid defensurus sis,
ponus quam cognoscam ex ipsa civitate, quid gestum

