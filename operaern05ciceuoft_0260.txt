248 IN VERREM Ill. (lxv. 33

XXXVII. Itaque hortari homines coepit, ut alia
quid Sthenio periculi crearent, criminisque confin-
gerent. Dicebant se illi nihil habere quod dicerent.
Tum iste his aperte ostendit et confirmavit, eos in
Sthenium, quidquid vellent, simul atque ad se detu-
lissent, probaturos. Ita illi non procrastinant: sthe-
nium statim educunt: aiunt ab eo literas publicas
esse corruptas. Sthenius postulat, ut cum secum sui
cives agant de literis publicis corruptis, ejusque rei
legibus Thermitanorum actio sit· ‚ cum senatus po-
'pulusque Romanus Thermitanis (quod semper in
amicitia fideque mansissent) urbem, agros, legesque
suas, reddidissem Publiusque Rupibus postea leges
ita Siculis ex senatus-consulto, de decem legatorum
sententia, dedisset, ut cives inter se legibus suis age-
rent3 idemque hoc habuerit Verres ipse in edict03
ut, de his omnibus causis, se ad leges rejiceret.

Iste, homo omnium aequissimus⁷ atque a cupidi-
tate remotissinms, se cogniturum esse confirmat:
paratum ad causam dicendam venire hora octava
jubet. Non erat obscurum, quid homo improbus ac
nefarius cogitaret: neque enim ipse satis occultarat:
nec mulier tacere poterat. Intellectum est, id istum
agere, ut, cum Sthenium, sine ullo argumento, ac
sine teste, damnasset, tum homo nefarius de homine
nobili, atque id aetatis, suoque hospite, virgis suppli-
cium crudelissime sumeret. Quod cum esset perspi..
cuum; de amicorum hospitumque suorum sententia,
Thermis Sthenius Romam profugit. Hiemi sese fluc-
tibusque committere maluit, quam non istam com-

munem Siculorum tempestatem calamitatemque vi-
tare.

XXXVIII. Iste, homo certus et diligens, ad ho·-
ram nonam praesto est. Sthenium citari jubet: quem
posteaquam videt non adesse, dolore ardere, atque
iracundia furere, coepit: Venerios in domum Sthenii
mittere: equites circum agros ejus villasque dimit.
tere. Itaque, dum exspectat, quidnam sibi certi affe-

