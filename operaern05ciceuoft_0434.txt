422 IN VERREM V. CAP. 37.

liendum et asportandum, nomenque omnino P. Sci-
pionis delendum tollendumque, curasse. Orant te,
atque obsecrant, ut sibi religionem, generi tuo lau-
dem gloriamque, restituas; ut, quod ex urbe hos-
tium per P. Africanum recuperarint, id per te ex
praedonis domo conservare possint.

XXXVII. Quid aut tu his respondere honeste
potes, aut illi facere, nisi ut te ac fidem tuam im-
plorent? Adsunt, et implorant. Potes domesticae
laudis amplitudinem, Scipio, tueri ; potes = omnia in
te sunt, quae aut fortuna horninibus aut natura largi-
tur. Non praecerpo fructum officii tui t non alienam
mihi laudem appeto: non est pudoris mei, P. Sci-
pione, florentissimo adolescente, vivo et incolumi,
me propugnatorem monimentorum P. Scipionis,
defensoremque, profiteri. Quam ob rem, si suscipis
domesticae laudis patrocinium, me non solum silere
de vestris monimentis oportebit, sed etiam laetari,
P. Africani ejusmodi esse fortunas mortui, ut ejus
honos, ab iis qui ex eadem familia sint, defendatur,
neque ullum adventicium requiratur auxilium. Sin
istius amicitia te impediet 3 si hoc, quod abs te pos-
tulo, minus ad officium tuum pertinere arbitrabere;
succedam ego vicarius tuo muneri: suscipiam partes,
quas alienas esse arbitrabar. Nae ista praeclara nobi-
litas desinat queri, populum Romanum hominibus
novis atque industriis libenter honores mandare,
semperque mandasse. Non est querendum, in ea
civitate, quae propter virtutem omnibus nationibus
imperat, virtutem plurimum posse. Sit apud alios
imago P. Africani. ornentur alii mortui virtute ac
nomine.'1alis ille vir fuit, ita de populo Romano
meritus est, ut non uni familiae, sed universae civi-
tati, commendatus esse debeat. Est aliqua mea pars
virilis, quod ejus civitatis snm, quam isse amplam,
illustrem, claramque reddidit· praecipue quod' m his
artibus pro mea parte versor, quarum ille princeps
fuit aequitate, industria, temperantia, defensione

