IN VERREM lV. Can». 70. 357

numerum per triennium aversum a republica esse,
ereptumque aratoribus.

LXX. Sequitur, ut de frumento emto vos, judi-
ces, doceam, maximo atque impudentissimo furto:
de quo dum certa et pauca et magna dicam breviter,
attendite. Frumentum emere in Sicilia debuit Ver-
res ex senatus-consulto, et ex l ege 'Ferentini et Cassia
frumentaria. Emendi duo genera fuerunt; unum
alterarum decumarum; alterum, quod praeterea ci-
vitatibus aequaliter esset [distributum ς] illius decu-
mani tantum, quantum ex primis decumis fuisset:
hujus imperati tritici modifim DCCC millia: pre-
tium autem constitutum decumano in modios singu-
los Hs terni; imperato HS IV. Ita, in frumentum
imperatum, HS bis et tricies, in annos singulos,
V erri decernebatur, quod aratoribus solveret ς in
alteras decumas, ferme ad nonagies. Sic, per trien-
nium, ad hanc frumenti emtionem Siciliensem, pro-
pe centies et tricies erogatum est.

Hanc pecuniam tantam, datam tibi ex aerario in-
opi atque exhausto; datam ad frumentum, hoc est,
ad necessitatem salutis et vitae; datam, ut Siculis
aratoribus, quibus tanta onera respublica imponeret,
solveretur; abs te sic laceratam esse dico, ut possim
illud probare, si velim, omnem te hanc pecuniam
domum tuam avertisse. Etenim sic hanc rem totam
administrasti, ut hoc, quod dico, probari aequissimo
judici possit. Sed ego habebo rationem auctoritatis
meae: meminero, quo animo, quo consilio, ad cau-
sam publicam accesserim. Non agam tecum accusa-
toriez nihil fingam: nihil cuiquam probari velim,
me dicente, quod non ante mihimet ipsi probatum sit.

In hac pecunia publica, judices, haec insunt tria
genera furtorum ε primum, cum posita esset pecunia
apud eas societates, unde erat attributa, binis cente-
simis foeneratus est: deinde, permultis civitatibus
pro frumento nihil solvit omnino: postremo, si cui

