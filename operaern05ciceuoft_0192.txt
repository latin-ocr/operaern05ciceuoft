180 IN VERREM ΙΙ. ΟΑΡ. 29.

quod acrius imperavi, quod animadverti, quod mi-
natus sum. Quae si diceret, tamen ignosci non opor-
teret, si, nimis atrociter imperando sociis, in tantum
adductus periculum videretur.

XXVIII. Nunc, cumipse causam illius tumultsxs
neque veram dicere, neque falsam confingere, audeat;
homo autem ordinis sui frugalissimus, qui turn ac-
census C. Neroni fuit, P. Tettius, haec eadem se
Lampsaci cognosse dixerit; vir omnibus rebus orna-
tissimus, C. Varro, qui tum in Asia tribunus mih·-
tum fuit, haec eadem ipsa se ex Philodamo audisse
dicat3 potestis dubitare, quin istum fortuna non
tam ex illo periculo eripere voluerit, quam ad ves-
trum judicium reservare? Nisi vero illud dicet,
quod et in testimonio Tettii, priore actione, interpel-
lavit Hortensius: (quo tempore quidem signi satis
dedit, si quid esset, quod posset dicere, se tacere non
posse; ut, quamdiu in caeteris rebus tacuerit, scire

omnes possemus, nihil habuisse quod diceret) hoc,

tum dixit, Philodamum et ejus filium a G. Nerone
esse damnatos. De quo ne multa disseram, tantum
dico, secutum id esse Neronem, et ejus consilium,
quod Cornelium lictorem occisum esse constaret:
putasse non oportere esse cuiquam, ne in ulciscenda
quidem injuria, hominis occidendi potestatem. In
quo video, Neronis judicio non te absolutum esse
improbitatis, sed illos damnatos esse ezr-dis. Verum
ista damnatio tamen cujusmodi fuit? Audite, quaeso,
judices, et aliquando miseremini sociorum ; et osten-
dite, aliquid his in vestrim fide praesidii esse oportere.

XXIX. Quod toti Asiae jure occisus videbatur
istius illeq verbo lictor, re vera minister improbissimae
cupiditatis; pertimuit iste, ne Philodamus Neronis
judicio liberaretur. Rogat et orat Dolabellam, ut de
sua provincia decedat; ad Neronem proficiscatur:
se demonstrat incolumem esse non posse, si Philo-
damo vivere, atque aliquando Romam venire, licu-
isset. Commotus est Dolabella: fecit id, quod multi

