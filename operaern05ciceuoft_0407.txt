IN VERREM V. GAP. 1. 395

mediam Lx millia emta populo Romano dare debe-
· bant, et solebant: abs te solo remissum est. Respu-
blica detrimentum fecit‚ quod per te imperii jus unii
in civitate imminutum est: Siculi, quod hoc non de
summa frumenti detractum est, sed translatum in
Centuripinos et Halesin0s‚ immunes populos; et hoc
plus impositum, quam ferre possent.

Navem imperare ex foedere debuisti: remisisti in
triennium. Militem nullum unquam poposcisti per
tot annos. Fecisti item, uti praedones solent; qui,
cum communes hostes sint omnium, tamen aliquos
sibi instituunt amicos, quibus non modo parcant,
verum etiam praedit quos augeant, et eos maxime,
qui habent oppidum opportuno loco, quo saepe ad-
eundum sit navibus, nonnunquam etiam necessario,

X. Phaselis illa, quam cepit P. Servilius, non
fuerat urbs ante Cilicum atque praedonum: Lycii
illam, Graeci homines, incolebant. Sed, quod erat
ejusmodi loco, atque ita projecta in altum, ut et
exeuntes e Cilicia praedones saepe ad. eam necessario
devenirent3 et, cum ex hisce se locis reciperent, eo-
dem deferrentur; adsciverunt illud sibi oppidum pi-
ratae, primo commercio, deinde etiam societate.

Mamertina civitas improba antea non erat: etiam
erat inimica improborum; quae C. Catonis, illius
qui consul fuit7 impedimenta retinuit: at cujus ho-
minis ? clarissimi potentissimique ; qui tamen, cum
consul fuisset, condemnatus est. [Ita C. Cato, duo-
rum hominum clarissimorum nepos7 L. Pauli et Μ.
Catonis, et P. Africani sororis filius z] quo damnato,
tum, cum severa judicia fiebant; Hs XVIII milli-
bus lis aestimata est! Huic Mamertini irati [non]
fuerunt; qui majorem sumtum, quam, quanti Ca-
tonis lis aestimata est, in T imarchidis prandium saepe
fecerunt.

Verum haec civitas isti praedoni ac piratae Siciliensi
Phaselis fuit. Huc omnia undique deportabantun
apud istos relinquebantur: quod celari opus erat,

