400 IN VERREM V. CAP. 15.

quiescebat ε fratres ilii Cybiratae inambulabam: qui,
me ubi viderunt, Ubi sunt, Pamphile, inquiunt, scy-
phi? Ostendo tristis. Laudant. Incipio queri, me
nihil habiturum, quod alicujus esset pretii, si etiam
scyphi essent ablati. Tum illi, ubi me conturbatum
vident, “ Quid vis nobis dare, ut isti abs te ne aufe.-
rantur ?'’ Ne multa, sestertios CC me, inquit, popos-
cerunt: dixi me dat-urum C. Vocat interea praetor:
scyphos poscit. Tum illos coepisse praetori dicere, pu·-
tasse se (id, quod audissent) alicujus pretii scyphos
esse Pamphili ; luteum negotium esse; non dignum,
quod in suo argento Verres haberet. Ait ille, idem
sibi videri; ita Pamphilus scyphos optimos aufert.
Et (mehercules) ego antea, tametsi hoc nescio quid
nugatorium sciebam esse, ista intelligere: tamen mi-
rari solebam, istum in his ipsis rebus aliquem sensum
habere, quem scirem, nulla in re, quidquam simile
hominis habere.

XV. Tum primum intellexi, ad eam rem istos
fratres Cybiratas fuisse, ut iste, in furando, manibus
suis, oculis illorum, uteretur. At ita studiosus est
hujus praeclarae existimationis, ut putetur in hisce re-
bus intelligens esse, ut nuper (videte hominis amen-
tiam) posteaquam est comperendinatus, cum jam pro
damnato mortuoque esset, ludis Circensibus, mane
apud L. Sisennam, virum primarium, cum essent
triclinia strata, argentumque expositum in aedibus3
cum, pro dignitate L. Siseunae, domus esset plena
homiuum honestissimorum, accesserit ad argentum„
contemplari unumquodque otiose et considerare coe-
perit. Mirari stultitiam alii, quod, in ipso judicio,
ejus ipsius cupiditatis, cujus insimularetur, suspicio-
nem augeret3 alii amentiam, cui comperendinato
(cum tam multi testes dixissent) quidquam illorum
veniret in mentem. Pueri autem Sisenuae (credo, qui
audivissent, quae in istum testimonia essent dicta)
oculos de isto nusquam dejicere, neque ab argento
digitum discedere. Est boni judicis, parvis ex rebus

