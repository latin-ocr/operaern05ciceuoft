190 IN VERREM ΙΙ. ΟΑΡ. 39.

tatibus frumentum, coria, cilicia, saccos imperaret,
neque ea sumeret, pro his rebus pecuniam exigeret)
his nominibus solis, Cn. Dolabellae HS ad tricies li-
tem esse aestimatam. Quae onmia etiamsi voluntate
Dolabellae fiebant, per istum tamen omnia gereban-
tur. Consistarn in uno nomine: multa enim sunt ex
eodem genere. Recita.

(De litibus ‹rstimatis Cn. Dolabellae proet. pc-
cum'ae redactae, qnod a communi fllilyadztm.)

Te haec coegisse, te aestimasse, tibi pecuniam nu-
meratam esse, dico: eademque vi et injuria, cum
pecunias maximas cogeres, per omnes partes pro-
vinciae te, tamquam aliquam calamitosam tempes-
tatem pestemque, pervasisse demonstro. Itaque Μ.
Scaurus, qui Cn. Dolabellam accusavit, istum in sua
potestate ac ditione tenuit. Homo adolescens, cum
istius in inquirendo multa furta ac flagitia cognos-
ceret, fecit perite et callide: volumen ejus rerum
gestarum maximum isti ostendit: ab homine, quae
voluit, in Dolabellam abstulit: istum testem pro-
duxit: dixit iste, quae velle accusatorem putavit.
Quo ex genere mihi testium, qui cum isto furati
sunt, si uti voluissem, magna copia fuisset3 qui, ut
se periculo litium, conjunctione criminum liberarent,
quo ego vellem, descensuros pollicebantur. Eorum
ego voluntatem omnium repudiavi. Non modo pro-
ditori, sed ne perfugae quidem, locus in meis castris
cuiquam fuit. Forsitan meliores illi accusatores ha-
bendi sunt, qui haec onmia fecerunt: sed ego defen-
sorem in mea persona, non accusatorem, maxime
laudari volo. Rationes ad aerarium, antequam Do-
labella condemnatus est, non audet referre. Impetrat
a senatu, ut dies sibi prorogaretur, quod tabulas suas
ab accusatoribus Dolabellae obsignatas diceret3 pro-
inde quasi exscribendi potestatem non haberet. So-
lus est hic, qui nunquam rationes ad aerarium re-
ferat.

XXXIX. Audistis quaestoriam rationem tribus

