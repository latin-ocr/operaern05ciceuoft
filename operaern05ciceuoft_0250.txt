233 IN VERREM 111. CAP. 27.

- XXVI. Fecerat haec egregie primo adventu Me-
tellus, ut omnes istius injurias, quas modo posset,
rescinderet, et irritas faceret. Heraclium restitui jus-
serat: non restituebatur. Quisquis erat eductus se-
nator Syracusanus ab Heraclio, duci jubebat. Itaque
permulti ducti sunt. Epicrates quidem continuo resti-
tutus est. Alia judicia Lilybaei, alia Agrigenti, alia
Panormi, restituta sunt. Census, qui isto praetore sunt
habiti, non servaturum se, Metellus ostenderat: de-
cumas, quas iste contra legem Hieronicam vendide-
rat, sese venditurum Hieronica lege, dixerat. Omnia
erant Metelli ejusmodi, ut totam istius praeturam re-
texere videretur.

Simul atque ego in Siciliam veni, mutatus est.
Venerat ad eum illo biduo Letilius quidam, homo
non alienus a literis: itaque eo iste tabellario semper
usus est. Is epistolas complures attuleratg in his
unam domo, quae totum immutarat hominem. Re-
pente coepit dicere, se omnia Verris causa vellet, sibi
cum eo amicitiam cognationemque esse. Mirabantur
omnes, hoc ei turn denique in mentem venisse, postea-
quam tam multis eum factis decretisque jugulasset.
Erant qui putarent, Letilium legatum a Verre ve-
nisse, qui gratiam, amicitiam, cognationemque com-
memoraret. Ex ino tempore a civitatibus laudatio-
nes petere: testes non solum deterrere verbis, sed
etiam vi retinere, coepit. Quod ego nisi mco adventu
illius conatus aliquantulum repressissem, et apud Si-
culos, non Metelli, sed Glabrionis, literis ac lege
pugnassem; tam multos huc evocare non potuissem.

XXVII· Verum (quod institui dicere) miserias
cognoscite Siculorum. Heraclius ille et Epicrates
longe mihi obviam cum suis omnibus processerunt3
venienti Syracusas egerunt gratias, flentes: Romam
decedere mecum cupierunt. Quod erant mihi oppida
complura etiam reliqua, quae adire vellem, constitui
cum hominibus, quo die mihi Messana: preesto essent.
Eo mihi nuntium miserunt, se a praetorc retineri.

