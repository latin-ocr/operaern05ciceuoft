78 PRO ROSCIO AMERINO. CAP. 45.

mm putat, si hac indigna suspicione et ficto crimine
liberatus sit.

Verum quaeso a vobis, judices, ut haec pauca, quae
restant, ita audiatis, ut partim me dicere pro me ipso
putetis, partim pro Sex, Roscio. Quae enim mihi ip-
si indigna et intolerabilia videntur, quaeque ad ornnes,
nisi providemus, arbitror pertinere; ea pro me ipso,
ex animi mei sensu ac dolore, pronuntio. Quae ad
hujus vitae casum causamque pertineant, et quid hic
pro se dici velit, et qua conditione contentus sit, jam
in extrema oratione nostrii, judices, audietis. Ego
haec a Chrysogono, mea sponte, remoto Sex. Roscio,
quaero.

XLV. Primum, quare civis optimi bona venie«
rint ι deinde, quare hominis ejus, qui neque proscrip·-
tus, neque apud adversarios occisus est, bona venie-
rint, cum in eos solos lex scripta sit: deinde, quare
aliquanto post eam diem venierint, quae dies in lege
praefinita est: deinde, cur tantulo venierint. Quae
onmia si, quemadmodum solent liberti nequam et
improbi facere, in patronum suum voluerit conferre;
nihil egerit. Nemo est enim, qui nesciat, propter
magnitudinem rerum, multa multos, [partim con-
nivente‚] partim imprudente L. Sulla, commisisse.

Placet igitur, in his rebus, aliquid imprudentia
praeteriri P Non placet, judices: scd necesse est.
Etenim, si Jupiter Optimus Maximus, cujus nutu et
arbitrio coelum, terra, mariaque reguntur, saepe ven-
tis vehementioribus, aut immoderatis tempestatibus,
aut nimio calore, aut intolerabili frigore, hominibus
nocuit, urbes delevit, fruges perdidit3 quorum nihil,
pernicie causa, divino consilio, sed vi ipsit et magni-
tudine rerum, factum putamus; at contra, commo-
da, quibus utimur, lucemque, qua fruimur, spiri-

tumque, quem ducimus, ab eo nobis dari atque im-
pertiri videmus· , quid miramur, L. Sul] ani, cum
solus rempublicam regeret, orbemque terrarum gu-
bernaret‚ imperiique majestatem, quam armis recc-

 

