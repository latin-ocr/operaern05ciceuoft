216 IN VERREM 111. CAP. 3.

et rei frumentariae subsidium, et receptaculum classi-
bus nostris pateret.

ΙΙ. Quare P. Africanus, Carthagine deleta, Sicu-
lorum urbes signis monimentisque pulcherrimis exor-
navit3 ut, quos victoria populi Romani maxime lae-
tari arbitrabatur, apud eos monimenta victoriae plu-
rima collocaret. Denique ille ipse M. Marcellus, cujus
in Sicilia virtutem hostes, misericordiam victi, fidem-
que ea’teri Siculi, perspexerunt, non solum sociis in
eo beno consuluit, verum etiam superatis hostibus
temperavit. Urbem pulcherrimam, Syracusas, (quae,
cum manu munitissima esset, tum, loci natura, terra
ac mari claudebatur) cum vi consilioque cepisset, non
solum incolumem passus est esse, sed ita reliquit or-
natam, ut esset idem monimentum victoriae, mansue-
tudinis, continentiae3 cum homines viderent, etquid
expugnasset, et quibus pepercisset, et quae reliquisset.
Tantum ille honorem siciliae habendum putavit, ut
ne hostium quidem urbem ex sociorum insula tollen·
dam arbitraretur.

Ita-que, ad omnes res, Sicilia provincia semper
usi sumus, ut, quidquid ex sese posset efferre, id non
apud eos nasci, sed domi nostrae conditum putare-
mus. Quando illa frumentum, quod deberet, non ad
diem dedit? quando id, quod opus esse putaret, non
ultra pollicita est ’ἔ quando id, quod imperaretur,
recusavit? Itaque ille M. Cato Sapiens cellam pena-
riam reipublicae nostrae, nutricem plebis Romanae,
Siciliam nominavit. Nos vero experti sumus, Italico
maximo difficillimoque bello Siciliam nobis, non pro
penaria cella, sed pro aerario illo majorum vetere ac
referto, fuisse. N am, sine ullo sumtu nostro, coriis,
tunicis, frumentoque suppeditato, maximos exercitus
nostros vestivit aluit, armavit.

ΙΙΙ. Quid? illa, quae forsitan ne sentimus qui-
dem, judices, quanta sunt! quod multis locupletio-
ribus civibus utimur, quod habent propinquam, fide-

 

