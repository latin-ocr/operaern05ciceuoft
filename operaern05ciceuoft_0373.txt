IN VERREM 1v. CAP. 75. 361

senuisset, id civitatibus auferre3 quod a populo Ro-
mano accepisset, tenere.

LXXIV. Quot vultis esse in uno furto peccato-
rum gradus ? ut, si singulis insistere velim, progredi
iste non possit. Improbas frumentum Siculum.
Quid? ipse quod mittis Ρ peculiarem habes aliquam
Siciliam, quae tibi ex alio genere frume-ntum suppe-
ditare possit? Cum senatus decernit, ut ematur in
Sicilia frumentum, aut cum populus jubet, hoc, ut
opinor, intelligit, ex Sicilia Siculum frumentum ap-
portari oportere. Tu, cum civitatum Siciliae vulgo
omne frumentum improbaS, num ex AEgypto, aut
ex Syria, frumentum Romam mittis? Improbas
Halesinum, Cephaleditanum, Thermitanum, Ame-
stratinum, Tyndaritanum, Herbitense, multarum
praeterea civitatum. Quid accidit tandem, ut horum
populorum agri frumentum ejusmodi, te praetore,
ferrent, quod nunquam antea, ut neque mihi, neque
tibi, neque populo Romano, posset probari ; praeser-
tim cum ex iisdem agris, ejusdemque anni, frumen-
tum ex decumis Romam mancipes advexissent?
Quid‘aeciderat, ut ex eodem horreo decumanum
probaretur, emtum non probaretur? Dubiumne est,
quin ista omnis improbatio cogendae pecuniae caus&
nata sit ?

Esto: improbas Halesinum: habes ab alio po-
pulo, quod probes. Eme illud, quod placet ι missos
fac eos, quorum frumentum improbasti. Sed ab iis,
quos repudias, exigis tantum pecuniae, quantum ad
eum numerum frumenti satis sit, quem civitan'
imperas. Dubium est, quid egeris? In medimna
singula video, ex literis publicis, tibi Halesinos HS
quinos denos dedisse. Ostendam, ex tabulis locu-
pletissimorum aratorum, eodem tempore neminem in
Sicilia pluris frumentum vendidisse.

LXXV. Quae est ergo ista ratio, aut quae potius
amentia, frumentum improbare id, quod ex eo loco
sit, ex quo senatus et populus Romanus emi volue-

(Orat.) vor„ 1. ‘2 1

