264 IN VERREM 111. CAP. 55.

quamvis callide, quamvis audacter, quamvis impu-
denter: eumdem mira quaedam excogitasse genera
furandi: nam ipsum Verrem tantum avaritia semper
hiante atque imminenti fuisse: ingenio et cogita-
tione nullst: ut, quidquid sua sponte faciebat, (item
ut vos Romae cognovistis) eripere potius, quam fal-
lere, videretur.

Haec vero hujus erat ars et malitia miranda, quod
acutissime tota provincia, quid cuique accidisset,
quid cuique esset necesse, indagare et odorari sole-
bat: omnium adversarios, omnium inimicos, dili-
genter cognoscere, collaqui, attentare3 ex utraque
parte causas, voluntates, perspicere, facultates, et
copias: quibus opus esset, metum afferre: quibus
expediret, spem ostendere: accusatorum et quadru-
platorum quidquid erat, habebat in potestate: quod
cuique negotii conflare volebat, nullo labore faciebat:
istius onmia decreta, imperia, literas, peritissime et
callidissime venditabat.

Ac non solum erat administer istius cupiditatum z„
verum etiam ipse sui meminerat aeque. Non solum
nummos, si qui isti exciderant, tollere solebat, ex
quibus pecuniam maximam fecit: sed etiam volup-
tatum flagitiorumque istius ipse reliquias colligebat.
Itaque in Sicilia non Athenionem (qui nullum oppi-
dum cepit), sed Timarchidem fugitivum, omnibus
oppidis per triennium scitote regnasse: in Timar-
chidis potestate sociorum populi Romani antiquissi-
morum atque amicissimorum liberos, matresfamilias,
bona, fortunasque omnes fuisse. Is igitur, ut dico,
Timarchides in omnes civitates, accepto pretio, cen-
sores dimisit: comitia, isto przetore, censorum, ne
simulandi quidem causa, fuerunt.

LV. Jam hoc impudentissime: palam (licebat
enim videlicet legibus) singulis censoribus denarii
trecenti ad statuam praetoris imperati sunt. Censores
CXXX facti sunt: pecuniam illam ob censuram,
contra leges, clam dederunt; haec denarium XXXIX

