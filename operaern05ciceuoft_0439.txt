IN VERREM V. CA». 43. 427

vinctum adstrictumque dederemus. Ac primo, ju-
dices, hoc signum Mercurii dicebat iste Tyndari-
·tan0s C. Marcello huic AEsernino vendidisse: atque
hoc sua causa ctiam Marcellum ipsum sperabat esse
dicturum: quod mihi nunquam verisimile visum
est, adolescentem illo loco natum, patronum Siciliae,
nomen suum isti, ad translationem criminis, com-
modaturum. Verumtamen ita res mihi tota provisa
atque praecauta est, uti, si maxime esset inventus,
qui in se suscipere istius culpam crimenque cuperet,
tamen is proficere nihil posset. Eos enim testes de-
duxi, et eas literas deportavi, ut de istius facto du-
vbium nemini esse posset. Publicae literae sunt, de-
portatum esse Mercurium Messanam sumtu pu-
blico. Dicunt, quanti: praefuisse huic negotio publice
legatum Poleam. Quid? is ubi est? praesto est:
testis est. ‘⁶ Proagori Sopatri jussu-'⁹ Quis est hic ?
qui ad statuam adstrictus est. Quid? is ubi est?
Testis est: vidistis hominem, et verba ejus audistis.
*Demoliendum curavit Demetrius gymnasiarchus‚
quod is eo 1000 praeerat. Quid? hoc nos dicimus?
immo vero ipse praesens: Romae nuper istum esse
pollicitum, sese id signum legatis esse redditurum, si
*ejus rei testificatio tolleretur, cautumque esset, eos
testimonium non esse dicturos. Dixit hoc apud vos
Zosippus, et Hismenias‚ homines nobilissimi, et prin-
cipes Tyndaritanae civitatis.

XLIII. Quid? Agrigenti nonne ejusdem P. Sci-
pionis monimentum, signum Apollinis pulcherri-
mum, cujus in femine literulis minutis argenteis
nomen Myronis erat inscriptum, ex AEsculapii reli-
giosissimo fano sustulisti? quod iste, judices, cum
clam fecisset, cuni, ad suum scelus illud. furtum-
que nefarium, quosdam homines improbos duces
atque adjutores adhibuisset, vehementer commota
civitas est. Uno eodemque tempore Agrigentini be-
neficium Africani, religionem domesticam, orna-
mentum urbis, indicium victoriae, testimonium socie-

