IN c. VERREM 111.

v Ι. M ULTA mihi necessario,judices‚praetermittenda
sunt, ut possim aliquo modo aliquando de iis rebus,
quae meae fidei commissae sunt, dicere. Recepi enim
causam Siciliae. Ea me ad hoc negotium provincia
attraxit. Ego tamen, hoc onere suscepto, et recepta
causa Siciliensi, amplexus animo sum aliquanto am-
plius. Suscepi enim causam totius ordinis: suscepi
causam populi Romani ς quod putabam tum deni-
que recte judicari posse, si non modo reus improbus
adduceretur; sed etiam diligens et firmus accusator
ad judicium veniret. Quo mihi maturius ad Siciliae
causam veniendum est, relictis caeteris ejus furtis ac
flagitiis, ut et viribus quam integerrimis agere, et ad
dicendum temporis satis habere, possim.

Atque adeo, antequam de incommodis Siciliae dico,
pauca mihi videntur esse de provineiae dignitate, ve-
tustate, utilitate, dicenda. N am, cum omnium socio-
rum prow‘nciarumque rationem diligenter habere de·-
betis, tum praecipue Siciliae, judices, plurimis justis-
simisque de causis: primum, quod omnium natio-
num exterarum princeps Sicilia se ad amicitiam
fidemque populi Romani applicuit: prima omnium
(id, quod ornamentum imperii est) provincia est apr
pellata: prima docuit majores nostros, quam praecla-
rum esset, exteris gentibus imperare: sola fuit ea
fide benevolentiaque erga populum Romanum, ut
civitates ejus insulae, quae semel in amicitiam nostram
venissent, nunquam postea deficerent; pleraeque au-
tem, et maxime illustres, in amicitia perpetuo mane-
rent. Itaque majoribus nostris in Africam ex hac
provincia gradus imperii factus est: neque enim tam
{heile opes Carthaginis tantae concidissent, nisi illud

