 

42 PRO ROSCIO AMERINO. cAr. 6.

sant ii, quos populus poscit: causam dicit is, qui
unus relictus ex illorum nefaria caede restat.

Atque, ut facilius intelligere possitis, judices, ea,
quae facta sunt, indigniora esse, quam haec sunt,
quae dicimus; ab initio, res quemadmodum gesta
sit, vobis exponemus, quo facilius et hujus homi-
nis innocentissimi miserias, et illorum audaciam,
cognoscere possitis, et reipublicae calamitatem.

V Ι. Sex. Roscius, pater hujusce, municeps Ame-
rinus fuit, cum genere et nobilitate et pecunia, non
modo sui municipii, verum etiam ejus vicinitatis, fa-
cile primus, tum gratia atque hospitiis florens homi·-
num nobilissimorum. Nam cum Metellis, Serviliis,
ScipionibuS, erat ei non modo hospitium, verum
etiam domesticus usus et consuetudo: quas (ut ae-
quum est) familias, honestatis amplitudinisque gra-
tia nomino. Itaque, ex suis omnibus commotus, hoc
solum filio reliquit: nam patrimonium domestici
praedones vi ereptum possident: fama et vita inno-
centis ab hospitibus amicisque paternis defenditur.

Hic cum omni tempore nobilitatis fautor fuisset,
tum hoc tumultu proximo, cum omnium nobilium
dignitas et salus in discrimen veniret, praeter caeteros
in ea vicinitate, eam partem causamque opera, stu-
dio, auctoritate, defendit, Etenim rectum putabat,
pro eorum honestate se pugnare, propter quos ipse
honestissimus inter suos numerabatur. Posteaquam
victoria constituta est, ab armisque recessimus; cum
proscriberentur homines, atque ex omni regione ca-
perentur ii qui adversarii fuisse putabantur; erat
ille Romae frequens3 atque in foro, et in ore om-
nium, quotidie versabatur; magis ut exsultare victo-
ria nobilitatis videretur, quam timere, ne quid ex ea
calamitatis sibi accideret.

Erant ei veteres inimicitia¹ cum duobus Rosciis
Amerinis, quorum alterum sedere in accusatorum
subselliis video, alterum tria hujusce praedia posside-

 

