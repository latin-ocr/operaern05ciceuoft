IN VERREM V. CAP. 19. 403

in his pocula duo quaedam, quae Thericlea nominan-
tur, Mentoris manu, summo artificio, facta. Quod
iste ubi audivit, sic cupiditate inflammatus est, non
solum inspiciendi, verum etiam auferendi, ut Diodo-
rum ad se vocaret, ac posceret. Ille, qui illa non in-
vitus haberet, respondet se Lilybaei non habere : Me-
litae apud quemdam propinquum suum reliquisse.
Tum iste continuo mittit homines certos Melitam:
scribit ad quosdam Melitenses, ut ea vasa perquirant.
Rogat Diodorum, ut ad illum suum propinquum det
literas. Nihil ei longius videbatur, quam dum illud
videret argentum. Diodorus, homo frugi ac diligens,
qui sua servare vellet, propinquo suo scribit, ut iis,
qui a Verre venissent, responderet, illud argentum
se paucis illis diebus misisse Lilybaeum. Ipse interea
recedit. Abesse ab domo paulisper maluit⁷ quam
praesens illud optime factum argentum amittere.
-Quod ubi audivit iste, usque eo est commotus, ut sine
ulla dubitatione insanire omnibus ac furere videretur.
Quia non potuerat argentum eripere, ipse a Diodoro
erepta sibi vasa optime facta dicebat: minitari abs-
enti Diodoro: vociferari palam: lacrymas interdtun
vix tenere. Eriphylam accepimus in fabulis ea cupi-
ditate, ut, cum vidisset monile, ut opinor, ex auro et
gemmis, pulchritudine ejus incensa, salutem viri pro-
deret. Similis istius cupiditas: hoc etiam aerior at-
que insanior, quod illa cupiebat id, quod viderat;
hujus libidines non solum oculis, sed. etiam auribus⁷
excitabantur.

XIX. Conquiri Diodorum tota provincia jubet.
Ille ex Sicilia jam castra moverat, et vasa collegerat.
Homo, ut aliquo modo illum in provinciam revocaret,
hanc excogitavit rationem 3 si haec ratio potius, quam
amentia nominanda est. Apponit de suis canibus
quemdam, qui dicat, se Diodorum Melitensem rei
capitalis reum velle facere. Primo mirum omnibus
videri, Diodorum reum, hominem quietissimum, ab
omni non modo facinoris, verum etiam minimi errati,

