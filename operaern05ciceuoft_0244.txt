232 IN VERREM 11¹1. CAP. 20.

perticndis, reddebant eorum negotiorum rationem in
senatu: dicebant, scyphorum paria complura, hy-
drias argenteas, pretiosam vestem stragulam, multa
mancipia pretiosa, Verri data esse: dicebant, quan-
tum cuique, ejus jussu, nummorum esset datum.
&emebant Syracusani: sed tamen patiebantur. Re-
pente recitatur, uno nomine Hs CCL millia, jussu
praetoris, data. Fit maximus clamor omnium, non
modo optimi cujusque, neque eorum quibus indig-
num semper visum erat, bona privati, populi no-
mine, per summam injuriam erepta: verum etiam
ipsi illi auctores injuriae, et ex aliqua particula socii
praedae ac rapinarum, clamare coeperuut, sibi ut ha-
beret haereditatem. Tantus in curiit clamor factus
est, ut populus concurreret.

XX. Res, ab omni conventu cognita, celeriter do-
1 ium nuntiatur. Homo, inimicus his qui. recitassent,
hostis omnibus qui acclamassent, exarsit iracundia
ac stomacho. Verumtamen fuit tum sui dissimilis.
Nostis os hominis, nostis audaciam: tamen tum ru-
more populi, et claruere, et furto manifesto grandis
pecuniae, perturbatus est. Ubi se collegit, vocat ad
se Syracusanos: quia non posset negare ab illis pe-
cuniam datam ; non quaesivit procul alicunde (neque
enim probaret), sed proximum, paene alterum filium,
quem illam pecuniam diceret abstulisse: ostendit se
reddere coacturum. Qui, posteaquam id audivit, ha-
buit dignitatis et aetatis et nobilitatis suae rationem :
verba apud senatum fecit: docuit, ad se nihil perti-
tnere. De isto, id, quod omnes videbant, neque ille
quidem obscure, locutus est. Itaque illi Syracusani
statuam postea statuerunt: et is, ubi primum po-
tuit, istum reliquit, de provinci [ique decessit.

Et tamen aiunt eum queri solere nonnunquam, se
miserum, quod non suis, sed suorum, peccatis et cri-
minibus prematur. Triennium provinciam obti-
nuisti: gener electus adolescens unum annum tecum
fuit: sodales, viri fortes, legati tui, primo anno te

