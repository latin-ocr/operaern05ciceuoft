372 IN VERREM lv. CAP. 86. ’

oportet. Optime. Modium denario. Benigne, ac li-
beraliter: nam ego tribus Hs non possum vendere.
Mihi frumento non opus est: nummos volo. Nam
speraveram, inquit arator, me ad denarios perventu-
rum: sed, si ita necesse est. quanti frumentum sit,
considera. Video esse binis Hs. Quid ergo a me tibi
nummorum dari potest, cum senatus tibi quaternos
HS dederit? Quid poscatq attendite; et vos, quaeso,
simul, judices, aequitatem praetoris attendite. Qua-
ternos Hs, quos mihi senatus decrevit, et ex aerario
dedit„ ego habebo, et in cistam transferam ex fisco.
Quid postea? quid? pro singulis modiis, quos tibi
impero, tu mihi octonos Hs? dato. Qu& ratione?
Quid quaeris rationem? non tantam rationem res ha-
bet, quantam utilitatem atque praedam. Dic, dic, in-
quit ille‚ planius. Senatus te voluit mihi nummos
dare, me tibi frumentum metiri : tu eos nummos,
quos mihi senatus dari voluit, ipse habebis; a me,
cui singulos denarios dari oportuit, binos aufers? et
huic praedae ae direptioni, cellae nomen imponis ?
Haec deerat injuria, et haec calamitas aratoribus, te
praetore, qu& reliquis fortunis omnibus everterentur.
Nam quid esse reliqui poterat ei, qui perhanc inju-
riam non modo frumentum omne amittere, sed etiam
omne instrumentum vendere⁷ cogeretur? Quo enim
se verteret, non habebat. Ex quo fructu nummos,
quos tibi daret, inveniret? Decumarum nomine tan-
tum erat ablatum, quantum voluntas tulerat Apronii:
pro alteris decumis, emtoque frumento, aut nihil da-
tum, aut tantum datum, quantum reliqui scriba fece-
rat, aut ultro etiam (id, quod didicistis) ablatum.
’ LXXXVI. Cogantur etiam nummi ab aratore?
quomodo? quo jure? quo exemplo Ρ Nam, cum
fructus diripiebantur aratorum, atque omni lacera-
bantur injuriit, videbatur id perdere arator, quod
aratro ipse quaesisset, in quo elaborasset, quod agri
segetesque extulissent. Quibus injuriis gravissimis
tamen illud erat miserum solatium, quod id perdere

