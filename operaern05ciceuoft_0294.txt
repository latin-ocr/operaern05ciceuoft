282 IN VERREM ΙΙΙ. Cim. 74.

qui hoc istius causa decreverunt, equites Romani,
nunc iidem in eum judices essent, istum sine dubio
condemnarent, de quo literas eas, quae istius furta in-
dicarent, et ad se missas, et suo decreto remotas, sci-
rent esse. Quem igitur, ab iis equitibus Romanis qui
istius causa cupiunt omnia, qui ab eo benignissime
tractati sunt, condemnari necesse esset, is a vobis, ju-
dices, ulla vi aut ratione absolvi potest P ·

v Ac ne forte ea, quae remota de medio, atque erepta
vobis sunt, omnia ita condita fuisse, atque ita abdite
latuisse videantur, ut, [hac diligentia] quam ego a
me exspectari maxime puto, nihil horum [investi-
gari,] nihil assequi potuerit ς quae consilio aliquo aut
ratione inveniri potuerunt, inventa sunt, judices.
Manifestis in rebus hominem jam teneri videbitis.
Nam, quod in publicanorum causis vel plurimum
aetatis meae versor, vehementerque illum ordinem ob-
servo, satis commode mihi videor eorum consuetudi-
nem usu tractandoque cognbsse.

LXXIV. Itaque, ut hoc comperi, remotas esse
literas societatis; habui rationem annorum, per quos
iste in Sicilia fuisset : deinde quaesivi (quod erat in-
ventu facillimum), qui per eosdem annos magistri
istius societatis fuissent. Sciebam enim hanc magi-
strorum, qui tabulas haberent, consuetudinem esse, ut,
cum tabulas novo magistro traderent, exempla litera-
rum ipsi habere non nollent. Itaque ad L. Vibium,
equitem Romanum, virum primarium, quem repe-
riebam magistrum fuisse eo ipso anno, qui mihi
maxime quaerendus erat, primum veni. Sane homini
praeter opinionem improviso incidi. Scrutatus sum,
quae potui, et quaesivi omnia: inveni duos solos li.
bellos, ab L. Canuleio missos sociis ex portu Syra-
cusis: in quibus erat ratio scripta mensium compluri-
um, rerum exportatarum istius nominc sine portorio.
Itaque obsignavi statim. Erant haec ex eo genere,
quod ego maxime genus ex sociorum literis reperire
cupiebam; verum tantum inveni, judices, quod apud

