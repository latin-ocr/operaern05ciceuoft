132 IN VERREM ΙΙ. ΟΑΡ. 31.

sententiis Philodamus, et ejus filius. Adest, instat,
urget Dolabella, ut quamprimum securi feriantur;
quo quam minime multi ex illis de istius nefario
scelere audire possent. constituitur in foro Laodiceae
spectaculum acerbum, et miserum, et grave toti
Asiae provinciae; grandis natu parens adductus ad
suppliciumg ex altera parte filius; ille, quod pudi-
citiam Hberorum, hic, quod vitam patris famamque
sororis, defenderat. Flebat uterque, non de suo sup-
plicio, sed pater de filii morte, de patris, filius.
Quid lacrymarum ipsum Neronem putatis profu-
disse? quem fletum totius Asiae fuisse? quem luc-
tum et gemitum Lampsacenorum ? securi esse per-
cussos homines innocentes7 nobiles, socios populi
Romani atque amicos, propter hominis flagitiosissimi
singularem nequitiam atque improbissimam cupidi-
tatem ‚⁹

Jam jam, Dolabella, neque [me] tui, neque tuo-
rum liberum„ quos tu miseros in egestate atque in
solitudine reliquisti, misereri potest. Verresne tibi
tanti fuit, ut ejus libidinem hominum innocentium
sanguine lui velles Ρ Idcircone exercitum atque hos-
tem relinquebas, ut tua vi et crudelitate istius ho-
minis improbissimi pericula sublevares ? Quod enim
eum tibi quaestoris in locum constitueras, idcirco tibi
amicum iu perpetuum fore putasti? Nesciebas, ab
eo Cn. Carbonem consulem, cujus re verfi quaestor
fuit, no‘n modo relictum, sed etiam spoliatum auxi-
liis, [pecunia] nefarie oppugnatum et proditum ,⁹ Ex-
pertus igitur es istius perfidiam tum, cum se ad
inimicos tuos contulit3 cum in te homo ipse nocens

acerrimum testimonium dixit; cum rationes ad aera-

rium, nisi damnato te, referre noluit.

XXXI. Tantaene tuae‚ Verres, libidines erunt, ut
eas capere ac sustinere non provinciae populi Romani,
non nationes exterae possint? Tune, quod videris,
quod audieris, quod concupieris, quod cogitaris, nisi
id ad nutum tuum praesto fuerit, nisi libidini tuae cu-

 

 

 

