436 IN VERREM V. CAP. 51.

sacrorum vetustatem, fani religionem, istius scelera-
tissimi atque audacissimi supplicio expiari volebant:
omnia se caetera pati ac negligere dicebant. Hic do-
lor erat tantus, ut Verres, alter Orcus, venisse En-
nam, et non Proserpinam asportasse, sed ipsam ab-
ripuisse Cererem, videretur. Etenim urbs illa non
urbs videtur, sed fanum Cereris, esse. Habitare apud
sese Cererem Ennenses arbitrantur3 ut mihi non ci-
ves illius civitatis, sed omnes sacerdotes, omnes acco-
lae, atque antistites Cereris, esse videantur.

Enna tu simulacrum Cereris tollere audebat*- Ρ En·
nae tu de manu Cereris Victoriam deripere, et Deam
Deae detrahere, conatus es? quorum nihil violare,
nihil attingere ausi sunt, in quibus erant omnia, quae
sceleri propiora sunt, qnam religioni. 'senuerunt
enim, P. Popillio P. Rupilio consulibus, illum lo-
cum servi, fugitivi, barbari, hostes. Sed neque tam
servi illi dominorum, quam tu libidinum 3 neque tam
fugitivi illi a dominis, quam tu a jure et a legibus;
neque tam barbari lingua et natione illi, quam tu
natura et moribus ; neque illi tam hostes hominibus,
quam tu Diis immortalibus. Quae deprecatio est
igitur ei reliqua, qui indignitate servos, temeritate
fugitivos, scelere barbaros, crudelitate hostes, vice-
rit ?

LI. Audistis Theodorum, et Numinium, et Ni-
casionem, legatos Ennenses, publice dicere, sese a
suis civibus haec habere mandata, ut ad Verrem ad-
irent, et eum simulacrum Cereris et Victoriae repos-
cerent: id si impetrassent, tum ut morem veterem
Ennensium conservarent; publice in eum (tametsi
vexasset Siciliam) tamen, quoniam haec a majoribus
constituta accepissent, testimonium ne quod (licerent.
Sin autem ea non reddidisset, tum ut judicio ades-
sent, tum uti de ejus injuriis judices docerent, sed
inulto maxime de religione quererentur. Quas illorum
querimonias nolite (per Deos immortales l) adsper-
nari, nolite contemnere ac negligere, judices. Agun-

