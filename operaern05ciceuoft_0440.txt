428 IN VERREM V. CAl’. 43.

tatis, requirebant. Itaque ab illis, qui principes in
ea civitate erant, praecipitur, et negotium datur quae-
storibus et aedilibuS, ut noctu vigilias agerent ad
aedes sacras. Etenim iste Agrigenti (credo, propter
multitudinem illorum hominum atque virtutem, et
quod cives Romani, viri fortes ac strenui et honesti,
permulti in illo oppido, conjunctissimo animo cum
ipsis Agrigentinis vivunt ac negotiantur) non audebat
palam tollere, aut poscere, quae placebant.

Herculis templum est apud Agrigentinos, non
longe a foro, sane sanctum apud illos et religiosum.
Ibi est ex aere simulacrum ipsius Herculis, quo non
facile quidquam dixerim me vidisse pulchrius, (tam-
etsi non tam multum in istis rebus intelligo, quam
multa vidi) usque eo, judiees, ut rictum ejus ac
mentum paulo sit attritius, quod in precibus et gra-
tulationibus non solum id venerari, verum etiam
osculari, solent. Ad hoc templum, cum esset iste
Agrigenti, duce Timarchide, repente, nocte intem-
pesta, servorum armatorum fit concursus atque im-
petus. Clamor a vigilibus fanique custodibus tollitur ε
qui primo cum obsistere ac defendere conarentur,
male mulcati clavis ac fustibus repelluntur. Postea
convulsis repagulis, effractisque valvis, demoliri sig-
num, ac vectibus labefactare, conantur. Interea, ex
clamore, fama tota urbe percrebuit, expugnari
Deos patrios, non hostium adventu nec opinato,
neque repentino praedonum impetu, sed, ex domo
atque cohorte praetoria, manum fugitivorum instruc-
tam armatamque venisse.

Nemo Agrigenti neque aetate tam affecta, neque
viribus tam infirmis fuit, qui non ina nocte, eo
nuntio, excitatus surrexerit, telumque, quod cuique
fors offerebat, arripuerit. Itaque brevi tempore ad
fanum ex urbe tota concurritur. Hora amplius jam
in demoliendo signo permulti homines moliebantur :
illud interea nulla lababat ex parte3 cum alii vecti-
bus subjectis conarentur commovere, alii deligatum

