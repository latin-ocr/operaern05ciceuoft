PRO ROSCIO AMERINO. Cn. 26. 59

eum qui parentem necasset, respondit, se id neminem
facturum putasse. Sapienter fecisse dicitur, cum de eo
nihil sanxerit, quod antea commissum non eratg ne non
tam prohibere, quam admonere, videretur. Quanto
majores nostri sapientius! qui, cum intelligerent, ni-
hil esse tam sanctum, quod non aliquando violaret
audacia, supplicium in parricidas singulare excogita-
verunt; ut, quos natura ipsa retinere in officio non
potuisset, ii magnitudine poenae maleficio submov e-
rentur. Insui voluerunt in culleum vix os, atque ita
in flumen dejici.

XXVI. Ο singularem sapientiam, judices' Non-
ne videntur hunc hominem ex re um natura sustu-
lisse et eripuisse, cui repente coelum, solem, aquam,
terramque, ademerint3 ut, qui eum necasset, unde
ipse natus esset, careret iis rebus omnibus, ex quibus
omnia nata esse dicuntur? Noluerunt feris corpus
objicere, ne bestiis quoque, quae tantum scelus atti-
gissent, immanioribus uteremur3 non sic nudos in
flumen dejicere, ne, cum delati essent in mare, ip-
sum polluerent, quo caetera, quae violata sunt, expia-
ri putantur. Denique nihil tam vile neque tam vul.
gare est, cujus partem ullam reliquerint. Etenim
quid tam est commune, quam spiritus vivis, terra
mortuis, mare fluctuantibus, litus ejectis? Ita vi-
vunt, dum possunt, ut ducere animam de coelo non
queant: ita moriuntur, ut eorum ossa terra non tan-
gat: ita jactantur fluctibus, ut nunquam abluantur:
ita postremo ejiciuntur, ut ne ad saxa quidem rnor-
tui conquiescant-

Tanti maleficii crimen, cui maleficio tam insigne
supplicium est constitutum, probare te, Eruci, censes
posse talibus vin's, si ne causam quidem maleficii
protuleris? Si hunc apud bonorum emtores ipsos
accusares, eique judicio Chrysogonus praeesset, ta-
men diligentius paratiusque venisses. Utrum, quid
agatur, non vides? an, apud quos agatur ζ’ Agitur

