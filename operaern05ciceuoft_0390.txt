378 IN VERREM IV. CAP. 92.

finitur ,⁹ Sed, in ista ipsa sicma, non quaeram exem-
plum foris: hoc ipso ex consilio utar exemplis. C.
Marcelle, te appello. Sicih‘ae provinciae, cum esses
pro consule, praefuisti. Num quae in tuo imperio pe-
cuniae, cellae nomine, coactae sunt? Neque ego hoc
in tua laude pono: alia sunt tua facta atque consilia,
summa laude digna, quibus illam tu provinciam af-
flictam et perditam erexisti atque recreasti : nam hoc
de cella ne Lepidus quidem fecerat, cui tu suc-
cessisti. Quae sunt tibi igitur exempla in Sicilia cellae,
si hoe crimen non modo Marcelli facto, sed ne Lepidi
quidem, potes defendere?

An me ad M. Antonii aestimationem frumenti,
exactionemque pecuniae, revocaturus es? Ita, inquit,
ad M. Antonii : hoc enim mihi significssffise et annu-
isse visus est. Ex omnibusne igitur populi Romani
praetoribus, consulibus, imperatoribus, M. Antonium
delegisti, et ejus unum improbissimum factum, quod
imitarere ἓ Et hic utrum mihi difficile est dicere, an
his existimare, ita se in illo infinito imperio M. An-
tonium gessisse, ut multo isti perniciosius sit dicere,
se in re improbissima voluisse Antonium imitari,
quam (si possit) defendere, nihil in vita se M. Antonii
simile fecisse. Homines in judiciis, ad crimen defen-
dendum, non, quid. fecerit quispiam, proferre solent,
sed quid probarit. Antonium, cum multa contra so-
ciorum salutem, multa contra utilitatem provinciarum,
et faceret et cogitaret, in mediis ejus injuriis et cupi-
ditatibus mors oppressit. Tu mihi, quasi ejus omnia
facta atque consilia senatus populusque Romanus
[judiees] comprobarint, ita M. Antonii exemplo is-
tius audaciam defendis.

XCII. At idem fecit Sacerdos. Hominem inno-
centem et summa prudentis praeditum nominas : sed
tum idem fecisse erit existimandus, si eodem consilio
fecerit. Nam genus aestimationis ipsum a me nun-
quam est reprehensum: sed ejus aequitas aratorum

