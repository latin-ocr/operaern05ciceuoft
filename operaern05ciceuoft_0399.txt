IN C. VERREM V.

Ι. VENIO nunc ad istius, quemadmodum ipse
appellat, studium; ut amici ejus, morbum et insa-
niam ; ut Siculi, latrocinium. Ego, quo nomine ap-
pellem, nescio: rem vobis proponam : ves cam suo,
non nominis, pondere penditote. Genus ipsum prius
cognoscite, judices; deinde fortasse non magnopere
quaeretis, quo nomine appellandum putetis. Nego,
in Sicilia tota, tam locupleti, tam vetere provincia,
tot oppidis, tot familiis tam copiosis, ullum argen-
teum vas, ullum Corinthium aut Deliacum fuisse,
ullam gemmam, aut margaritam, quidquam ex au-
ro aut ebore factum, signum ullum aeneum, marmo-
reum, eburneum· , nego ullam picturam neque in
tabula neque textili fuisse, quin conquisierit, inspex-
erit; quod placitum sit, abstulerit.

Magnum videor dicere: attendite etiam, quemad-
modum dicam. Non enim verbi, neque criminis
augendi causa, complector omnia. Cum dico, nihil
istum ejusmodi rerum in tota provincii» reliquisse,
Latine me, scitote, non accusatorie, loqui. Etiam
planius: nihil 111 aedibus cujusquam, ne in oppidis
quidem· , nihil in locis communibus, ne in fanis
quidem ; nihil apud biculmiu nihil apud civem Ro-
manum, denique nihil istum, quod ad oculos ani-
mumque acciderit, neque privati neque publici, ne-
que profani neque sacri, tota in Sicilia reliquisse.

Unde igitur potius incipiam, quam ab ea civitate,
quae tibi una in amore atque in deliciis fuit? aut ex
quo potius numero, quam ex ipsis laudatoribus tuis ἵ
Facilius enim perspicietur, qualis apud eos fueris qui
te oderunt, qui accusant, qui persequuntur, cum,

