28 PRO P. QUINTIO. CAP. 252

sius, et cum esset attente auditurus Philippus, fore,
uti, permultis in rebus, timore prolaberer. Dicebam
huic Q. Roscio, cujus soror est cum P. Quintio, cum
a me peteret, et summe contenderet, ut suum pro-
pinquum defenderem, mihi perdifficile esse, contra
tales oratores, non modo tantam causam perorare⁷
sed omnino verbum facere conari. Cum cupidius in-
staret3 homini pro amicitia familiarius dixi, mihi
videri ore durissimo esse, qui, praesente eo, gestum
agere conaretur: qui vero cum ipso contenderent,
eos, etiamsi quid antea recti aut venusti habere visi
sunt, id amittere: ne quid mihi ejusmodi accideret,
cum contra talem artificem dicturus essem, me vereri.
, XXV. Tum mihi Roscius et alia multa, confir-
mandi mei causa, dixit: et, mehercule, si nihil dice-
ret, tacito ipso officio et studio, quod habebat erga
propinquum suum, quemvis commoveret. Etenim,
cum artifex ejusmodi sit, ut solus (lignus videatur
esse, qui in scena spectetur; tum vir ejusmodi est,
ut solus dignus videatur, qui eo non accedat. Ve-
rumtamen, quid si, inquit, habes ejusmodi causam,
ut hoc tibi planum sit faciendum, neminem esse, qui
possit biduo, aut summum triduo, septingenta millia
passuum ambulare? tamenne vereris, ut possis haec
contra Hortensium contendere? Minime, inquam.
Sed quid id ad rem? Nimirum, inquit, in eo causa
consistit. Quomodo? Docet me ejusmodi rem, et
factum simul Sex. N aevii, quod, si solum proferretur,
satis esse deberet. Quod abs te, G. Aquini, et a vo-
bis qui adestis in consilio, quaeso, ut diligenter atten-
datis. Profecto intelligetis, illinc ab initio cupidita-
tem pugnasse et audaciam 3 hinc veritatem et pudo-
rem, quoad potuerit, restitisse. Bona, postulas, ut ex
edicto possidere liceat. Quo die? te ipsum, Naevi,
volo audire: volo, inauditum facinus, ipsius, qui id
commisit, voce convinci. Dic, Naevi, diem. Ante V
Calendas intercalares. Bene agis: quam longe est
hinc in saltum vestrum Gafficanum? Naevi, te rogo-

