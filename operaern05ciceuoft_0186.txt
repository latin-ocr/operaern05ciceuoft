174 IN *VERREM 11. CAP. 22.

tentiam laturus est: Olympum vi, copiis, consilio,
virtute cepit, urbem antiquam, et omnibus rebus auc-
tam et ornatam. Recens exemplum fortissimi viri
profero: nam postea Servilius, imperator populi Ro-
mani, Olympum, urbem hostium, cepit, quam tu,
in iisdem locis legatus quaestorius, oppida pacata so-
ciorum atque amicorum diripienda ac vexanda cu-
rasti.

Tu, quae ex fanis religiosissimis per scelus et la-
trocinium abstulisti, ea nos videre, nisi in tuis ami-
corumque tuorum tectis, non possumus : P. Servi-
lius, quae signa atque ornamenta ex urbe hostium, vi
et virtute capta, belli lege atque imperatorio jure
sustulit, ea populo Romano apportavit, per trium-
phum vexit, in tabulas publicas ad aerarium perscri-
benda curavit. Cognoscite ex literis publicis hominis
amplissimi diligentiam. Recita.

(Rationes rclatae P. Servili-i.)

, Non solum numerum signorum, sed etiam unius-
cujusque magnitudinem, figuram, statum, literis de-
finiri vides. Certe major est virtutis victoriaeque ju-

cunditas, quam ista voluptas, quae percipitur ex libi-
dine et cup iditate. Multo diligentius habere (11οο
Servilium graedam populi Romani, quam te tua fur-
ta notata atque descripta.

XXII. Dices, tua quoque signa et tabulas pictas
ornamento urbi foroque pop uli Romani fuisse. Me-
mini: vidi simul cum populo Romano forum comi-
tiumque adornatum, ad speciem magnifico ornatu,
ad sensum cogitationemque acerbo et lugubri. Vidi
collucere omnia furtis tuis, praeda provinciarum, spo-
liis sociorum atque amicorum. Quo quidem ternpore,
judices, iste spem maximam reliquorum quoque pec-
catorum nactus est. Vidit enim eos, qui judiciorum
dominos se dici volebant, harum cupiditatum esse
servos. Socii vero nationesque exterae spem omnium
tum primum abjecere rerum ac fortunarum suarum ς
propterea, quod casu legati ex Asia atque Achaia

...u-‚vr

 

