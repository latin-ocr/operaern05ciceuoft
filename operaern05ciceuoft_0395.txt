 

IN VERREM 1v. cmÂ». 97. 383

defendere ! Minore periculo vestro, minore periculo
provinciarum omnium, judicaretis. Negaret hic
aestimatione se usum ! vos id credidisse homini, non
factum comprobasse, videremini. Nullo modo negare
potest: urgetur a tot& Sicilia: nemo est ex tanto
numero aratorum, a quo pecunia, cellae nomine, non
sit exacta.

Vellem etiam hoc posset dicere, nihil ad se istam
rationem pertinere: per quaestores rem frumenta-
riam esse administratam. Ne id quidem ei licet di-
cere, propterea quod ipsius literae recitantur, ad civi-
tates de ternis denariis missae. Quae est igitur defen-
sio? Feci, quod arguis: coegi pecunias maximas
cellae nomine: sed hoc mihi licuit: vobis, si pro-
spicitis, licebit. Periculosum provinciis, genus inju-
riae confirmari judicio: perniciosum nostro ordini,
populum Romanum existimare, non posse eos homi-
nes, qui ipsi legibus teneantur, leges in judicando
religiose defendere.

Atque, isto praetore, judices, non solum aestiman-
di frumenti modus non fuit, sed ne imperandi qui-
dem: neque enim id, quod debebatur, sed quantum
commodum fuit, imperavit. Summam faciam vobis,
ex publicis literis et testimoniis civitatum, frumenti
in cellam imperati. Reperietis quinquies tanto, ju-
dices, amplius istum, quam quantum ei in cellam
sumere licitum sit, civitatibus impetiisse. Quid ad
hanc impudentiam addi potest, si et aestimavit tanti,
ut homines ferre non possent, et tanto plus, quam
erat ei concessum legibus, imperavit?

Quapropter, cognita tota re frumentari-52, judices,
jam facillime perspicere potestis, amissam esse popu-
lo Romano Siciliam, fructuosissimam atque oppor-
tunissimam provinciam, nisi eam vos istius damna-
tione recuperatis. Quid est enim Sicilia, si ei agri
cultionem sustuleris, et si aratorum numerum ac no-
men exstinxeris? Quid enim potest esse in calami-

