IN C. VERREM ΙΙ.

Ι. NEMINEM vestram ignorare arbitror, judices,
hunc per hosce dies sermonem vulgi, atque hanc opi-
nionem populi Romani fuisse, C. Verrem altera ac-
tione responsurum non esse, neque ad judicium affin.
turum. Quae fama non idcirco solum emanarat, quod
iste certe statuerat ac deliberaverat non adesse ; verum
etiam, quod nemo quemquam tam audacem, tam
amentem, tam impudentem fore arbitrabatur, qui,
tam nefariis criminibus, tam multis testibus evictus,
ora judicum adspicere, aut os suum populo Romano
ostendere auderet.

Est idem Verres, qui fuit semper3 ut ad auden-
dum projectus, sic paratus ad audiendum. Praesto
est: respondet: defenditur. Ne hoc quidem sibi re-
liqui facit, ut, in rebus turpissimis, cum manifesto
teneatur, si reticeat et absit, tamen impudentiae suae
pudentem exitum quaesisse videatur. Patior, judices,

et non moleste fero, me laboris mei, vos virtutis ς

vestrae fructum esse laturos. Nam, si iste id fecisset,

quod primo statuerat, ut non adesset3 minus ali- Ἴ

quanto, quam mihi opus esset, cognosceretur, quid
ego in hac accusatione comparanda constituendaque
elaborassem : vestra vero laus tenuis plane atque ob-
scura, judices, esset. Neque enim hoc a vobis populus
Romanus exspectat, neque eo potest esse contentus,
si condemnatus sit is, qui adesse nolueritg et si fortes
fueritis in eo, quem nemo sit ausus defendere. Immo
vero adsit 3 respondeat: summis opibus, summo stu-
dio potentissimorum hominum defendatur: certet
mea diligentia cum illorum omnium cupiditate· ,
vestra integritas cum istius pecunia; testium con-
stantia cum illius patronorum minis atque potentia.

 

 

 

 

