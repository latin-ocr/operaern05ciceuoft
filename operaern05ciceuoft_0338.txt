826 IN VERREM IV. CAP. 40.

lucri decumano darentur? At permagno decumas
ejus agri vendidi. Videlicet gloriatur, non Turpioni
lucrum datum, sed Petrinis pecuniam ereptam.

XL. Quid Ρ Halicyenses (quorum incolae decumas
dant, ipsi agros immunes habent) nonne huic eidem
Turpioni, cum decumae * C. med. venissent, HS
XV M dare coacti sunt? Si id, quod maxime vis,
posses probare, haec ad decumanos lucra venisse, ni-
hil te attigisse; tamen hae pecuniae, per vim atque
injuriam tuam captae et conciliatae, tibi fraudi et
damnationi esse deberent. Cum vero hoc nemini per-
suadere possis, te tam amentem fuisse, ut Apronium
ac'l‘urpionem, servos homines, tuo liberorumque tuo-
rumque periculo divites fieri velles; dubitaturum
quemquam existimas, quin illis emissariis haec tibi
omnis pecunia quaesita sit Ρ

Segestam item ad immunem civitatem Venerius
Symmachus decumanus immittitur. Is ab isto literas
affert, ut sibi, contra onmia senatus-consulta, contra
omnia jura, contraque legem Rupiliam, extra forum
vadimonium promittant aratores. Audite literas, quas
ad Segestanos miserit.

(Literoe C. Verris.)

Hic Venerius quemadmodum aratores eluserit, ex
una pactione hominis honesti gratiosique cognoscite :
in eodem enim genere sunt caetera.

Diocles est Panormitanus, Phimes cognomine, ho-
mo illustris, ac nobilis [arator] Is agrum in Segestano
(nam commercium in eo agro Panormitanis est) con-
ductum habebat Hs sex millibus. Pro decuma, cum
pulsatus a Venerio esset, decidit HS XVI millibus et
DCLIIII. Id ex tabulis ipsius cognoscite.

(Noml’n Dioclis I’anoronittmi.)

Huic eidem Symmacho Anneius Brocchus, senator,
homo eo splendore, ea virtute, qua omnes existimatis,
nummos praeter frumentum coactus est dare. vene-
rione servo, te praetore, talis vir, senator populi Ro-
mani, quaestui fuit ἲ

