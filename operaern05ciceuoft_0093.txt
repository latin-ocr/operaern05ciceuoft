 

PRO ROSCIO AMERINO. CAP. 48. 81

tum vero in isto bello non recreatus neque restitutus,
sed subactus oppressusque, populus Romanus est.
Verum longe aliter est: nihil horum est, judices:
non modo non laedetur causa nobilitatis, si istis ho-
minibus resistetis, verum etiam ornabitur.

XLVIII. Etenim, qui haec vituperare volunt,
Chrysogonum tantum posse queruntur: qui laudare
volunt, concessum ei non esse commemorant. Ac
jam nihil est, quod quisquam aut tam stultus aut
tam improbus sit, qui dicat, “ Vellem quidem liceret:
hoc dixissem.” Dicas licet. ‘⁶ Hoc fecissem.’' Facias
licet: nemo prohibet. “ Hoc decrevissem.’' De-
cerne, modo recte: omnes approbabunt. “ Hoc ju-
dicassemss’ Laudabunt omneS‚ si recte et ordine·
judicaris.

Dum necesse erat, resque ipsa cogebat, unus om-
nia poterat: qui posteaquam magistratus creavit,
legesque constituit, sua cuique procuratio auctoritas-
que est restituta. Quam si retinere volunt ii, qui
recuperarunt, in perpetuum poterunt obtinere. Sin
has caedes et rapinas, et hos tantos tamque profusos
sumtus, aut facient aut approbabunt3 nolo in eos
gravius quidquam, ne ominis quidem causa, dicere:
unum hoc dico: nostri isti nobiles, nisi vigilanteS, et
boni, et fortes, et misericordes erunt, iis hominibus,
in quibus haec erunt, ornamenta sua concedant, ne-
cesse est.

Quapropter desinant aliquando dicere, male ali-
quem locutum esse, si quis vere ac libere locutus
sit: desinant suam causam cum Chrysogono com-
municare: desinant, si ille laesus sit, de se aliquid
detractum arbitrari: videant, ne turpe miserumque
sit, eos, qui equestrem splendorem pati non potue-
runt, servi nequissimi dominationem ferre posse.
Quae quidem dominatio, judices, in aliis rebus antea
versabatur: nunc vero quam viam munitet, quod
iter affectet, videtis: ad fidem, ad jusjurandum, ad
judicia vestra, ad id, quod solum prope in civitate

