280 IN VERREM ΙΙΙ. Ost. 78.

caudam illam Verris, tamquam in luto, demersam
esse in litura? Sic habent se tabulae, judices, ut vi-
detis. Quid exspectatis? quid quaeritis amplius?
Tu ipse, Verres, quid sedes ’Β quid moraris? Nam
aut exhibeas nobis V errutium, necesse est, aut te
esse Verrutium fateare. Laudabantur oratores ve-
teres, Crassi illi et Antonii, quod crimina diluere di-
lucide, quod copiose reorum causas defendere, sole-
rent. Nimirum illi, non ingenio solum his patronis,
sed fortuna etiam, praestiterunt. Nemo enim tunc ita
peccabat, ut defensioni locum non relinqueret: nemo
ita vivebat, ut nulla ejus vitae pars summae turpitu-
dinis esset expers : nemo ita in manifesto peccatu te-
nebatur, ut, cum impudens fuisset in fact0, tum im-
pudentior videretur, si negaret.

Nunc vero quid faciat Hortensius Ρ Avaritiaene
crimina frugalitatis laudibus deprecetur? At homi-
nem flagitiosissimum, libidinosissimum, nequissi-
mumque, defendit. An ab hac ejus infamia, nequi-
tia, vestros animos in aliani partem, fortitudinis corn-
memoratione, traducat? At homo inertior, ignavior,
magis vir inter mulieres, impura inter viros mulier-
cula, proferri non potest. At mores commodi. Quis
contumacior? quis inhumanior ἓ quis superbior ‚⁹
At haec sine cujusquam malo. Quis acerbior, quis
insidiosior, quis crudelior, unquam fuit? In hoc ho-
mine, atque in ejusmodi causa, quid facerent omnes
Crassi et Antonii? Tantum, opinor, Hortensi, ad
causam- non accederent, ne, in alterius impudentia,
sui pudoris existimationem amitterent. Liberi enim
ad causas solutique veniebant; neque committebant,
ut, si impudentes in defendendo esse noluissent, in-
grati in deserendo existimarentur.

 

