260 IN VERREM 111. Cin. 50.

rum summit voluntate, valuerunt. Ab isto, et praecO,
qui voluit, istum ordinem pretio mercatus est, et pueri,
annorum senum septenumque denum, senatorium
nomen nundinati sunt: et, quod Halesini, antiquis-
simi et fidelissimi socii atque amici, Romae impeti-{1-
rant, ut apud se ne suffragiis quidem fieri liceret, id
pretio ut lieri posset, effecit.

L. Agrigentini de senatu cooptando Scipionis leges
antiquas habent, in quibus et eadem illa sancta sunt,
ethoc amplius : cum Agrigentinorum duo genera sint,
unum veterum, alterum colonorum, quos T. Manlius
praetor ex senatus-consulto de oppidis Siculorum de-
duxit Agrigentum3 cautum est in Scipionis legibus,
ne plures essent in senatu ex colonorum numero,
quam ex vetere Agrigentinorum. Iste (qui onmia jura
pretio exaequitsset, omniumque rerum delectum atque
discrimen pecunia sustulisset) non modo illa, quae erant
aetatis, ordinis, quaestusque, permiscuit, sed etiam in
his duobus generibus civium, novorum veterumque,
delectum ordinemque turbavit. Nam, cum esset ex
veterum numero quidam senator demortuus, et cum
ex utroque genere pai· numerus reliquus esset3 vete-
rem cooptari necesse erat legibus, ut is amplior nume-
rus esset. Quae cum ita se res haberet, tamen ad istum
venerunt emtum locum illum senatorium non solum
veteres, sed etiam novi: fit, ut pretio novus vincat,
literasque a praetore auferat. Agrigentini ad istum
legatos mittunt, qui eum leges doceant, consuetudi-
nemque omnium annorum demonstrent ; ut iste in-
telligeret, ei se illum locum vendidisse, cui ne com*
mercium quidem esse oporteret. Quorum oratione
iste, cum pretium jam accepisset, ne tantulum quidem
commotus est.

Idem fecit Heracleae: nam eo quoque colonos P.
Rupih'us deduxit3 legesque similes de cooptando se-
natu, ac de numero veterum ac novorum, dedit. Ibi
non solum iste, ut apud caeteros, pecuniam accepit,
sed etiam genera veterum ac novorum, numerumque,
» permiscuit.

 

