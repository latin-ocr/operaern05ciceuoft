440 IN VERREM V. CAP. 55.

ram. Syracusis autem permulta atque egregia reli-
quit: Deum vero nullum violavit, nullum attigit.
Conferte V errem3 non ut hominem cum homine
comparetis, ne qua tali viro mortuo fiat injuria ς sed
ut pacem cum bello, leges cum vi, forum et juris-
dictionem cum ferro et armis, adventum et comita-
tum cum exercitu et victoria, conferatis.

LV. AEdes Minervae est in Insula, de qua ante
dixi3 quam Marcellus non attigit; quam plenam
atque ornatam reliquit ς quae ab isto sic spoliata at-
que direpta est, non ut ab hoste aliquo, qui tamen in
bello religionum et consuetudinis jura retineret, sed
ut a barbaris praedonibus, vexata esse videatur. Pug-
na erat equestris Agathoclis regis in tabulis picta
praeclare: his autem tabulis interiores templi parie-
tes vestiebantur. Nihil erat ea pictura nobilius : ni-
hil Syracusis, quod magis visendum putaretur. Has
tabulas M. Marcellus, cum omnia, illa victoria sua,
profana fecisset, tamen, religione impeditus, non at-
tigit: iste, cum illa jam, propter diuturnam pacem,
fidelitatemque populi Syracusani, sacra religiosaque
accepisset, omnes eas tabulas abstulit: parietes, quo-
rum ornatus tot szecula manserat, tot bella effugerat,
nudos ac deformatos reliquit. Et Marcellus, qui, si
Syracusas cepisset, duo templa se Romae dedicatu-
rum voverat, id, quod erat aedificaturus, his rebus or-
nare, quas ceperat, noluit : Verres, qui non Honori
neque Virtuti, ut ille, sed Veneri et Cupidini, vota
deberet, is Minervae templum spoliare conatus est.
Ille Deos Deorum spoliis ornare noluit: hic orna-
menta Minervae virginis in meretriciam domum
transtulit. Viginti et septem praeterea tabulas pul-
cherrime pictas ex eadem aede sustulit; in quibus
erant imagines Sicilire regum ac tyrannorum, quae
non solum pictorum artificio delectabant, sed etiam
commemoratione hominum, et cognitione formarum.
Ac videte, quanto tetrior hic tyrannus Syracusanis
suerit, quam quisquam superiorum; cum iui tamen

