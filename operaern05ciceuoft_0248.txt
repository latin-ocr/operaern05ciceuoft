236 IN VERREM 111. CAP. 24.

cum consilio re cognita, cum comperisset, suum co-
mitem, juris, decreti, judicii corrumpendi causa, qua
in re ipsius praetoris caput existimatioque ageretur,
pecuniam accepisse, Bidinos autem contra praetoris
famam ac fortunas dedisse, non et in eum, qui acce-
pisset, animadvertisse, et in eos, qui dedissent ? Tu,
qui institueras in eos animadvertere qui perperam
judicassent (quod saepe per imprudentiam fit), hos
pateris impune discedere, qui, ob tuum decretum, ob
tuum judicium, pecuniam aut dandam aut accipien-
dam putarant Ρ

XXIV. Volcatius idem apud te postea fuit, eques
Romanus, tanta accepta ignominia. Nam quid est
turpius ingenuo, quid minus libero dignum, quam in
conventu maximo cogi a magistratu furtum reddere?
qui, si eo animo esset, quo non modo eques Roma-
nus, sed quivis liber debet esse; adspicere te postea
non potuisset ; inimicus, hostis esset, tanta contumelia
accepta, nisi tecum collusisset, et tuae potius existi-
mationi servisset, quam suae. Qui quam tibi amicus
non modo tum fuerit, quamdiu tecum in provincia¹
fuit, verum etiam nunc sit, cum jam a eaeteris amicis
sis relictus, et tu ixitelligis,et nos existimare possumus.
An hoc solum argumentum est, nihil isto imprudente
factum, quod Volcatius ei non succensuit? quod iste
nec in Volcatium, nec in Bidinos, animadvertit?

Est magnum argumentum: verum illud maxi-
mum, quod inis ipsis Bidinis (quibus iratus esse de-
buit, ut a quibus comperit, quod jure agere cum
Epicrate nihil possent, etiamsi adesset, idcirco suum
decretum pecunia esse tentatum) his, inquam, ipsis
non modo illam haereditatem, qua} Epicrati venerat3
sed (ut in Heraclio Syracusano, item in hoc, paulo
etiam atrocius, quod Epicrates appellatus omnino
non erat) bona patria fortunasque ejus Bidinis tradi-
dit. Ostendit enim novo modo, si quis quid ab abs-
ente peteret, se auditurum. Adeunt Bidini, petunt
haereditatem: procuratores postulant, ut se ad leges

