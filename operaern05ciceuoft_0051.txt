 

PRO ROSCIO AMERINO. ΠΛΡ. 3. 39

derunt, qui apud me et amicitia, et beneficiis, et
dignitate, plurimum possunt, quorum ego neque
benevolentiam erga me ignorare, nec auctoritatem
adspernari, nec voluntatem negligere, debebam.

ΙΙ. His de causis ego huic causae patronus exstiti,
non electus unus, qui maximo ingenio, sed relictus
ex omnibus, qui minimo periculo, possem dicere:
neque uti satis firmo praesidio defensus Sex. Roscius,
verum uti ne omnino desertus esset. Forsitan quaera-
tis, qui iste terror sit, et quae tanta formido, quae tot
actales viros impediat, quominus pro capite et for-
tunis alterius, quemadmodum consuerunt, causam
velint dicere. Quod adhuc vos ignorare non mirum
· est, propterea quod consulto, ab accusatoribus, ejus
rei, quae conflavit hoc judicium, mentio facta non est.

Quae res ea est? Bona patris hujusce Sex. Roscii,
quae sunt sexagies: quae de viro fortissimo et claris-
simo, L. Sulla, (quem honoris causa nomino) duobus
millibus nummum se dicit emisse adolescens vel po-
tentissimus hoc tempore nostrae civitatis, L. Cornelius
Chrysogonus. Is a vobis, judices, hoc postulat, ut,
quoniam in alienam pecuniam, tam plenam atque
praeclaram, nullo jure invaserit; quoniamque ei pe-
cuniae vita Sex. Roscii obstare atque officere videatur ;
deleatis ex animo suo suspicionem omnem, metum-
que tollatis. Sese, hoc incolumi, non arbitratur hu·-
jus innocentis patrimonium tam amplum et copiosum
posse obtinere, · damnato et ejecto, sperat se posse,
quod adeptus est per scelus, id per luxuriam effun-
dere atque consumere. Hunc sibi ex animo scrupu-
lum, qui se dies noctesque stimulet ac pungat, ut
evellatis, postulat3 ut, ad hanc suam praedam, tam
nefariam, adjutores vos profiteamini. Si vobis aequa
et honesta postulatio videtur, judices ς ego contra
brevem postulationem affero, et (quomodo mihi per-
suadeo) aliquanto aequiorem.

II Ι. Primum a Chrysogono peto, ut pecunia for-
tunisque nostris contentus sit, sanguinem et vitam ne

