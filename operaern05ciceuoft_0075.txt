 

PRO ROSCIO AMERINO. CAP. 30. 63

Roscio temporis illius acerbitatem iniquitatemque
objicient? et illam sicariorum multitudinem, in qui)¹
ipsi duces ac principes erant, huic crimini putabunt
fore, qui non modo Romae non fuit, sed omnino,
quid Romae ageretur, nesciret, propterea quod ruri
assiduus (quemadmodum tute confiteris) fuit.

Vereor, ne aut molestus sim vobis, judices, aut ne
ingeniis vestris videar diffidere, si de tam perspicuis
rebus diutius disseram. Erucii criminatio tota, ut
arbitror, dissoluta est; nisi forte exspectatis, ut illa
diluam, quae de peculatu, ac (le ejusmodi rebus com-
menticiis, inaudita nobis ante hoc tempus ac nova,
objecit: quae mihi iste visus est ex alia oratione de-
clamare, quam in alium reum commentaremr: ita
neque ad crimen parricidii, neque ad eum qui cau-
sam dicit, pertinebant. De quibus quoniam verbo
arguit, verbo satis est negare. Si quid est, quod ad
testes reservet, ibi nos quoque, ut in ipsa causa, pa-
ratiores reperiet, quam putabat.

XXX. Venio nunc eo, quo me non cupiditas du-
cit, sed fides. Nam, si mihi liberet accusare, accusa-
rem alios potius, ex quibus possem crescere: quod
certum est non facere, dum utrumvis licebit. Is enim
mihi videtur amplissimus, qui sua virtute in altiorem
locum pervenit, non, qui adscendit per alterius in-
commodum et calamitatem. Desinamus aliquando
ea scrutari, quae sunt inania: quaeramus, ubi male-
ficium et est, et inveniri potest. Jam intelliges,
Eruci, certum crimen quam multis suspicionibus co-
arguatur: tametsi neque omnia dicam, et leviter
unumquodque tangam : neque enim id facerem,
nisi necesse esset: et id erit signi, me invitum facere,
quod non prosequar longius, quam salus hujus et
mea fides postulabit. Causam tu nullam reperiebas
in Sex. Roscio: at ego in Τ. Roscio reperio. Tecum
enim mihi res est, Τ. Rosci, quoniam istic sedes, ac
te palam adversarium esse profiteris. De Capitone
post viderimus, si, quemadmodum paratum esse au-

