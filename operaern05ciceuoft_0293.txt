IN VERREM 111. Cu. 73. 281

literas remotas esse de medio, decreto sociorum erep-
ta mihi esse istius indicia ac monimenta furtorum.
Aut hoc contendat nunquam esse factum, aut omnia
tela excipiat, necesse est. Negas esse factum? Pla-
cet mihi ista dcfensio3 descendo: aequa enim condi-
tio, aequum certamen, proponitur. Producam testes,
et producam plures eodem tempore. Quoniam tum,
cum actum est, unzi fuerunt, nunc quoque unzi sint.
(jum interrogabantur, obligentur non solum jurisju-
randi atque existimationis periculo, sed etiam com-
muni inter se conscientia. si planum fit, hoc ita,
quemadmodum dico, esse factum; num poteris di-
cere, Hortensi, nihil in istis fuisse literis, quod Ver-
rem laederet? Non modo id non dices 3 sed ne illud
quidem tibi dicere licebit, tantum, quantum ego di-
cam, non fuisse. Ergo hoc, vestro consilio et gratia,
perfecistis, ut (quemadmodum paulo ante dixi) et
mihi summa facultas ad accusandum daretur, et ju-
dicibus libera potestas ad credendum.

LXXIII. Quod cum ita sit, nihil fingam tamen.
Meminero, me non sumsisse, quem accusarem, sed
recepisse, quos defenderem: vos ex me causam, non
ame prolatam, sed ad me delatam, audire oportere:
me Siculis satis esse facturum, si, quae cognovi in Si-
cilia, quae accepi ab ipsis, diligenter exposuero: po-
pulo Romano, si nullius vim, nullius potentiam,
pertimuero ε vobis, si facultatem vere atque honeste
judicandi fide et diligentia mea fecero: mihimet, si
ne minimum quidem de eo curriculo vitae, quod mihi
semper propositum fuit, decessero.

Quapropter, nihil est, quod metuas, ne quid in te
confingam: etiam quod laetere, habes. Multa enim,
quae scio abs te esse commissa, quod aut nimium
turpia aut parum credibilia sunt, praetermittam.
Tantum agam de hoc toto nomine societatis. Ut jam
scire possis, quaeram, decretumne sit. Cum id inve-
nero, quaeram, remotaene sint literae. Cum id quo-
que constabit, ves jam, me tacito, intelligetis.. si illi,

2 Β 3

