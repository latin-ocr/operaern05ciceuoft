224 IN VERREM 111. CAP. ll.

plus mali Siciliae dedit, quam si centum cohortes
fugitivorum fuissent, tua manus sine controversia
fuit. Quidquid ab horum quopiam captum est, id
non modo tibi datum, sed tua manu numeratum,
judicari necesse est.

N am, si hanc defensionem probabitis, “ Non ac-
cepit ipse ;'' licet, onmia de pecuniis repetundis ju-
dicia tollatis. Nemo unquam tam reus, tam nocens
adducetur, qui ista defensione non possit uti. Etenim,
cum Verres utatur, quis erit unquam posthac reus
tam perditus, qui non ad Q. Mucii innocentiam re-
feratur, si cum isto conferatur? Neque nunc tam
mihi isti Verrem defendere videntur, quam in Verre
defensionis tentare rationem. Qua de re, judices,
,vobis magnopere providendum est. Pertinet hoc ad
summam reipublicae, et ad existimationem ordinis,
salutemque sociorum. Si enim innocentes existimari
volumus, non solum nos abstinentes, sed etiam nos-
tros comites, praestare debemus.

XI. Primum omnium opera danda est, ut eos no-
biscum ducamus, qui nostrae famae capitique consu-
lant: deinde, si, in hominibus eligendis, nos spes
amicitiae fefellerit, ut vindicemus, missos faciamus,
semper ita vivamus, ut rationem reddendam nobis
arbitremur. Africani est hoc, hominis liberalissimi:
(verumtamen ea liberalitas est probanda, quae sine
periculo existimationis est, ut in illo fuit) Cum ab
eo quidam vetus assectator, ex numero amicorum,
non impetraret, uti se praefectum in Africam duceret,
et id ferret moleste: ‘⁴ N ol;,” inquit, “ mirari, si tu
a me hoc non impetras. Ego jampridem ab eo, cui
meam existimationem caram fore arbitror, peto, ut
mecum praefectus proficiscatur ς et adhuc impetrare
non possum.'' Etenim re vera multo magis est pe-
tendum ab hominibus, si salvi et honesti esse volu-
mus, ut eant nobiscum in provinciam, quam hoc illis
in beneficii loco deferendum. Sed tu, cum et tuos
amicos in provinciam, quasi in praedam, invitabam

