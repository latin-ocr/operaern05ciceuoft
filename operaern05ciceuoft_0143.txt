IN CAECILIUM DIVIN. CAP. 22. 131

Habet honorem, quem petimus: habet spem, quam
propositam nobis habemus: habet existimationem,
multo sudore, labore, vigiliisque collectam: ut, si in
hac causa nostrum officium ac diligentiam probave-
rimus, haec, quae dixi retinere per populum Roma-
num incolumia ac salva possimus· si tantulum of-
fensum titubatumque sit; ut ea, quae singulatim ac
diu collecta sunt, uno tempore universa perdamus.
Quapropter, judices, vestrum est deligere, quem
existimetis facillime posse magnitudinem causae ac
judicii sustinere fide, diligentia, consilio, auctoritate.
Vos 51 mihi Q. Caecilium anteposueritis, ego me dig-
nitate superatum non arbitrabor: populus Romanus
ne, tam honestam, tam sev eram, diligentemque ac-
cusationem neque vobis placuisse, neque ordini ves-
tro placere, arbitretur, providete.

