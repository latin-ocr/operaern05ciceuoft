332 IN VERREM IV. CAP. 46.

prehendendis. Hoc tu feres? hoc quisquam defen-
det? hoc hi, si aliter de te statuere voluerint, susti-
nebuntz uno adventu, ex uno agro, Q. Apronium,
praeter eam, quam dixi, pecuniam numeratam, CCC
millia modium tritici, lucri nomine, sustulisse?

Quid? hoc AEtnenses soli dicunt? immo etiam
Centuripini, qui agri AEtnensis multo maximam
partem possident: quorum legatis, hominibus nobi-
lissimis, Androni et Arthemoni, senatus ea mandata
dedit, quae publice ad civitatem ipsorum pertinebant :
de iis injuriis, quas cives Centuripini, non in suis,
sed in aliorum, finibus acceperunt, senatus et populus
Centuripinus legatos noluit mittere: ipsi aratores
Centuripini (qui numerus est in sicilia maximus ho-
minum honestissimorum et locupletissimorum) tres
legatos, cives suos, delegerunt, ut eorum testimonio,
non unius agri, sed prope totius Siciliae, calamitates
cognosceretis. Arant enim tota Sicilia fere Centuri-
pini: et hoc in te graviores certioresque testes sunt,
quod caeterae civitates suis solum incommodis com-
moventur 3 Centuripini, quod in omnium fere finibus
habent possessiones, etiam caeterarum civitatum dam-
na ac detrimenta senserunt.

XLVI. Verum (uti dixi) ratio certa est AEtnen-
sium et publicis et privatis literis consignata. Meae
diligentiae pensum magis in Leontino agro est ex-
igendum, propter hanc causam, quod ipsi Leontini
publice non sane me multum adjuverunt: neque
enim eos, isto praetore, hae decumanorum injuriae lae-
serunt: potius etiam, judices, adjuverunt. Mirum
fortasse hoc vobis aut incredibile videatur, in tantis
aratorum incommodis, Leontinos, qui principes rei
frumentariae fuerunt, expertes incommodorum atque
injuriarum fuisse. Hoc causae est, judices, quod, in
agro Leontino, (praeter unam Mnasistrati familiam)
glebam Leontinorum possidet nemo. Itaque Mnasi-
strati, hominis honestissimi atque optimi viri, testi-
monium, judices, audietis. Caeteros Leontinos, qui-

