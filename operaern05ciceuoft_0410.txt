398 IN VERREM V. CAP. 13.

gavi, pervenissentne Agrigentum. dixit pervenisse.
Quaesivi, an domum revertissent: neg> ravit adhuc
revertisse. Risus populi atque admurmuratio cm-
nium vestrum facta est.

Hic tibi in mentem non venit, jubere, ut haec
quoque referret HS V I millibus D se tibi vendidisse ?
metuisti, ne aes alienum tibi cresceret, si HS VI
millibus D tibi constarent ea, quae tu facile posses
vendere HS CC millibus? Fuit tanti, mihicrede.
Haberes, quod defenderes: nemo quaereret, quanti
illa res esset. Si modo te posses docere emisse3 facile,
cui velles, tuam causam et factum probares. Nunc,
de peripetasmatis quemadmodum te expedias, non
habes.

Quid? a Philarcho Centuripino, homine Iocu-
plete ae nobili, phaleras pulcherrime factas, quae
regis Hieronis fuisse dicuntur, utrum tandem abs-
tulisti, an emisti? In Sicilia quidem cum essem,
sic a Centuripinis, sic a caeteris audiebam (non enim
parum res erat clara): tam te has phaleras a Philar-
cho Centuripino abstulisse dicebant, quam alias item
nobiles ab Aristo Panormitano, quam tertias a Cra-
tippo Tyndaritano. Etenim, si Philarchus vendidis-
set, non ei, posteaquam reus factus es, redditurum
te promisisses. Quod quia vidisti plures scire, cogi-
tasti, si ei reddidisses, teminus habiturum, rem ni-
hilo minus testatam futuram: non reddidisti. Dixit
Philarchus pro testimonio, se, quod nosset tuum is-
tum morbum, [ut amici tui appellant, studiose] cu-
pisse te celare de phaleris: cum abs te appellatus
esset, negasse habere sese : apud alium quoque eas
habuisse depositas, ne qua invenirentur: tuam tan-
tam fuisse sagacitatem, ut eas per illum ipsum inspi-
ceres, ubi erant depositae: tum se deprehensum ne-
gare non potuisse: ita ab se invito ablatas phaleras

gratis.

XIII. Jam, ut haec omnia reperire ae perscrutari ยน

soli-tus sit, judices, est operte pretium cognoscere.

