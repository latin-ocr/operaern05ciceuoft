IN VERREM V. CAP. 61. 445

disse atque alienasse: etenim mirandum in modum
Graeci rebus istis, quas nos contemnimus, delectan-
tur. Itaque majores nostri facile patiebantur haec
esse quam plurima apud socios, ut imperio nostro
quam ornatissimi florentissimique essent: apud eos
autem, quos vectigales aut stipendiarios fecerant, ta-
men haec relinquebant, ut illi, quibus ea jucunda
sunt, quae nobis levia videntur, haberent haec oblec-
tamenta et solatia servitutis.

Quid arbitramini Rheginos, qui jam cives Romani
sunt, merere velle, ut ab eis marmorea Venus illa
auferatur ? quid Tarentinos, ut Europam in tauro
sedentem amittant? ut Satyrum, qui apud illos in
aede Vestae est? ut caetera? quid Thespienses‚ ut
Cupidinis signum, propter quod unum visuntur
Thespiae Ρ quid Cnidios, ut Venerem marmoream ‚⁹
quid, ut pictam, Coos ,⁹ quid Ephesios, ut Alexan-
dmm Ρ quid Cyzicenos, ut Ajacem, aut Medeam Ρ
quid Rhodios, ut Ialysum ? quid Athenienses, ut ex
marmore I'zicchum, aut Paralum pictum, aut ex aere
Myronis buculam? Longum est, et non necessari-
um, commemorare, quae apud quosque visenda sunt
tota Asia et Graecia z verum illud est, quamobrem
haec commemorem3 quod existimare vos hoc volo,
mirum quemdam dolorem accidere iis,ex quorum ur-
bibus haec auferantur.

LXI. Atque, ut caeteros omittamus, de ipsis Syra-
cusanis cognoscite· ad quos ego cum venissem, sic
primo existimabam, ut Romae ex istius amicis acce-
peram, civitatem Syracusanam propter Heraclii hae-
reditatem, non minus esse isti amicam, quam Ma-
mertinam propter praedarum ac furtorum omnium
societatem· simul et verebar, ne mulierum nobilium
et formosorum gratia, quarum iste arbitrio praeturam
per triennium gesserat, virorumque, quibuscum illae
nuptae erant, nimia in istum non modo lenitudine,
sed etiam liberalitate, oppugnaret, si quid ex literis
Syracusanorum conquirerem. Itaque Syracusis cum

(otmar) vo1..1. 2 ο.

