196 IN VERREM ΙΙ. ΟΑΡ. 45.

mili sensu, atque indulgentia filiarum commmemini,
res haec acerba videatur atque indigna. Quid enim
natura nobis jucundius, quid carius esse voluit? quid
est dignius, in quo omnis nostra diligentia indulgen-
tiaque consumatur? Homo importunissime, cur tan-
tam injuriam P. Annio mortuo fecisti? cur hunc
dolorem cineri ejus atque ossibus inussisti, ut liberis
ejus bona patria, voluntate patris, jure, legibus tra-
dita, eriperes, et, cui tibi esset commodum, condo-
nares? Quibuscum vivi bona nostra partimur, iis
praetor adimere, nobis mortuis, bona fortunasque po-
terit? “ Nec petitionem,'' inquit, ‘⁶ nec possessio-
nem dabo.'’ Eripies igitur pupillae togam praetex-
tam? detrahes ornamenta, non solum fortunae, sed
etiam ingenuitatis? Miramur, ad arma contra istum
hominem Lampsacenos isse? miramur, istum, de
provincia decedentem, clam Syracusis profugisse?
Nos si alienam vicem pro nostra injuria doleremus,
vestigium istius in foro non esset relictum.

Pater dat filiae: prohibes. Leges sinunt: tamen
te interponis. De suis bonis ita dat, ut ab jure non
abeat. Quid habes, quod reprehendas? Nihil, opi-
nor. At ego concedo: prohibe, si potes; si habes,
qui te audiat; si potest tibi dicto audiens esse quis-
quam. Eripias tu voluntatem mortuis, bona vivis,
jus omnibus? Hoc populus Romanus non manu
vindicasset, nisi te huic tempori atque huic judicio
reservasset? Posteaquam jus praetorium constitutum
est, semper hoc jure usi sumus: si tabulae testamenti
non proferrentur, tum, uti proximum quemque po-
tissimum haeredem esse oporteret, ita secundum eum
possessio daretur. Quare hoe sit aequissimum, facile
est docere: sed, in re tam usitata, satis est osten-
dere, omnes autea jus ita dixisse, et hoc vetus edic-
tum translatitiumque esse.

XLV. Cognoscite aliud hominis in re vetere edic-
tum novum : et simul, dum est unde jus civile dis-
catur, adolescentes ei in disciplinam tradite. Mirum

 

ss-—-—-.-.k

