430 IN VERREM V. Cap, 45.

violatae religionis, nomenque P. Scipionis, reliquit.
Hostium spolia, monimenta imperatorum, decora
atque ornamenta fanorum, posthac, his praeclaris
nominibus amissis, in instrumento ae supellectili C.
Verris numerabuntur.

Tu videlicet solus vasis Corinthiis delectaris ἶ) ω
illius aeris temperationem, tu operum lineamenta,
sollertissime perspicis Ρ Haec Scipio ille non intelli*
gebat, homo doctissimus atque humanissimus? tu,
sine ulla bona arte, sine humanitate, sine ingenio,
sine literis, intelligis et judicas? Vide, ne ille non
solum temperantia, sed etiam intelligentia, te, atque
istos, qui se elegantes dici volunt, vicerit. Nam,
quia, quam pulchra essent, intelligebat, idcirco exis-
timabat, ea, non ad hominum luxuriem, sed ad
ornatum fanorum atque oppidorum, esse facta, ut
posteris nostris monimenta religiosa esse videantur.

XLV. Audite etiam singularem ejus, judices,
cupiditatem, audaciam, amentiam, in his praesertim
sacris polluendis, quae non modo manibus attingi,
sed ne cogitatione quidem violari, fas fuit. Sacrarium
Cereris est apud Catinenses, eadem religione, qua
Romae, qua in caeteris locis, qua prope in toto orbe
terrarum. In eo sacrario intimo fuit signum Cereris
perantiquum; quod viri, non modo cujusmodi esset,
sed ne esse quidem, sciebant: aditus enim in id sa-
crarium non est viris: sacra per mulieres ac virgines
confici solent. Hoc signum noctu clam istius servi ex
illo religiosissimo atque antiquissimo fano sustulerunt.
Postridie sacerdotes Cereris, atque illius fani anti-
ststae, majores natu, probatae ac nobiles mulieres),
rem ad magistratus suos deferunt. Omnibus acer-
bum, indignum, luctuosum denique videbatur. Tum
iste, permotus illa atrocitate negotii, ut ab se sceleris
istius suspicio demoveretur, dat hospiti suo cuidam
negotium, ut aliquem reperiret, quem ea fecisse in-
simularet3 daretque operam, ut is eo crimine dam-
naretur, ne ipse esset in crimine. Res non procrasti—

