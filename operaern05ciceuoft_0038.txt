26 PRO P. QUIN ΤΙΟ. CAP. 23.

ante hoc tempus ne fando quidem audita. De re pea
’ οιιῐιὶατίἲι cupio contendere ε non licet. At ea contro-
versia est. Nihil ad me attinet ς causam capitis dicas,
oportet. Accusa, ubi ita necesse est: non, inquit,
nisi tu ante, novo modo, priore loco dixeris. Dicen-
dum necessario est: praestituendae horae ad arbitrium
nostrum ε judex ipse arcebitur.

Quid tum? Tu aliquem patronum invenies, ho-
minem antiqui officii, qui splendorem nostrum et
gratiam negligat? pro me pugnabit L. Philippus,
eloquentia, gravitate, honore, florentissimus civita-
tis: dicet Hortensius, excellens ingenio, nobilitate,
existimatione: aderunt autem homines nobih'ssimi
ac potentissimi, quorum frequentiam et consessum
non modo P. Quintius, qui de capite decernit, sed
quivis, qui extra periculum sit, perhorrescat. Haec
est iniqua certatio, non illa, quai tu contra Alphenum
velitabaris. Huic, ne ubi consisteret quidem contra
te, locum reliquisti. Quare, aut doceas oportet, Al-
plienum negasse se procuratorem esse, non dejecisse
libellos, judicium accipere noluisse; aut, cum haec
ita facta sint, ex edicto te bona P. Quintii non pos-
sedisse concedas.

XXIII. Etenim si ex edicto possedisti3 qrraero,
cur bona non veniet-inm cur caeteri sponsores et cre-
ditores non convenerint. Nemone fuit, cui deberet,
Quintius ‚⁹ Fuerunt, et complures fuerunt, propter-
ea quod C. frater aliquantum aeris alieni reliquerat.
Quid ergo est? Homines erant ab hoc ornnes alie-
nissimi; et iis debebatur; neque tamen quisquam
inventus est tam insignite improbus, qui violare P.
Quintii existimationem absentis auderet. Unus fuit,
affinis, socius, necessarius, Sex. Naevius3 qui, cum
ipse ultro deberet, quasi eximio praemio sceleris ex-
posito, cupidissime contenderet, ut per se afflictum
atque eversum propinquum suum, non modo honeste
partis bonis, verum etiam communi luce, privaret.
Ubi erant caeteri creditores? denique hoc tempore

 

 

