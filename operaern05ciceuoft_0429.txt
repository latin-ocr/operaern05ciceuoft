IN VERREM V. CAP. 33. 417

sano, qui ita dicant, sese audientibus, illud J ovi
Optimo Maximo dicatum esse ab rege Antiocho, et
consecratum. Si judex non esses, et haec ad te delata
res esset, te potissimum hoc persequi, te petere, te
agere, oporteret. Quare, non dubito, quo animo ju-
dex hujus criminis esse debeas, qui, apud alium
judicem, multo acrior, quam ego sum, actor accusa-
torque esse deberes,

XXXII. Vobis autem, judices, quid hoc indig-
nius, aut quid minus ferendum, videri potest? Ver--
resne habebit domi suae candelabrum J ovis Optimi
lilaximi, e genmiis auroque perfectum Ρ Cujus ful-
gore collucere atque illustrari J ovis Optimi Maximi
templum oportebat, id apud istum in ejusmodi con-
viviis constituetur, quae domesticis stupris flagitiisque
flagrabunt Ρ In istius lenonis turpissimi domo, simul
cum caeteris Chelidonis haereditariis ornamentis, Capi-
tolii ornamenta ponentur Ξ* Quid huic sacri unquam
fore, aut quid fuisse religiosi, putatis, qui nunc tanto
scelere se obstrictum esse non sentiat? qui in judi-
cium veniat, ubi ne precari quidem> Jovem Opti-
mum Maximum, atque ab eo auxilium petere, more
omnium possit? a quo etiam Dii immortales sua re-
petunt in eo judicio, quod hominibus ad suas res
repetendas est constitutum. Miramur, Athenis Mi-
nervam, Deli Apollinem, J unonem Sami, Pergae
Dianam, multos praeterea ab isto Deos tota Asia
Graeciaque violatos, qui a Capitolio manus abstinere
non potuerit? Quod privati homines de suis pecu-
niis ornant, ornaturique sunt, id C. V erres ab regi-
bus ornari non est passus. Itaque, hoc nefario scelere
concepto, nihil postea tota in Sicilia neque sacri
neque religiosi esse duxit: ita sese in ea provincia
per triennium gessit, ut ab isto non solum homini-
bus, verum etiam Diis immortalibus, bellum indic-
tum putaretur.

XXXIII. Segesta est oppidum pervetus in Sicilia,
judices, quod ab AEnea fugiente a Trojf2, atque in

