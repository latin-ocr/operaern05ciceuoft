IN VERREM V. CAP. 48. 433

attigerit, id ab uno isto sic spoliatum esse, ut nihil
omnino sit relictum. nic nunc aut iste reus, aut ego
accusator, aut hoc judicium appellabitur ἶ) Crimini.
bus enim coarguitur-3 [haud] suspicionibus in judi-
cium vocatur. Dii ablati, fana vexata, nudatae ur-
bes, reperiuntur. Earum autem rerum nullam sibi
iste neque inficiandi rationem, neque defendendi fa-
cultatem, reliquit. Omnibus in rebus coarguitur a
me, convincitur a testibus, urgetur confessione suar
manifestis' m maleficiis tenetur3 et manet etiam, ac
tacitus facta mecum sua recognoscit.

Nimium mihi diu videor 1n uno genere versari
criminum. Sentio, judices, occurrendum esse satie-
tati aurium animorumque vestrorum. Quam ob rem,
multa praetermittam. Ad ea autem, quae dicturus
sum, reficite vos, quaeso, judices, per Deos immorta-
les! (per eos ipsos, de quorum religione jamdiu di-
cimus) dum id ejus facinus commemoro et profero,
quo provincia tota commota est: de quo si paulo
altius ordiri, ac repetere memoriam religionis vide-
bor, ignoscite. Rei magnitudo me breviter perstrin-
gere atrocitatem criminis non sinit.

XLVIII. Vetus est haec opinio, judices, quae con-
stat ex antiquissimis Graecorum literis atque moni-
mentis, insulam Siciliam totam esse Cereri et Liberae
consecratam. Hoc cum caeterae gentes sic arbitran-
tur, tum ipsis Siculis tam persuasum est, ut animis
eorum insitum atque innatum esse videatur. Nam et
natas esse has in his locis Deas, et fruges in ea terra
primum repertas, arbitrantur: et raptam esse Libe-
ram, quam eamdem Proserpinam vocant, ex Ennen-
sium nemore, (qui locus, quod in media est insula

, situs, umbilicus siciliae nominatur) ; quam cum in-
vestigare et conquirere Ceres vellet, dicitur inflam-
masse taedas iis ignibus, qui ex AEtnae vertice erum-
punt: quas sibi cum ipsa praeferret, orbem omnium
peragrasse terrarum.

Enna autern, ubi ea, quae dieo, gesta osse memo·
Orat.) von. ι. 2 1’

