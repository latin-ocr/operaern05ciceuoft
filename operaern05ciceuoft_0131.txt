 

IN CAECILIUM DIVIN. Cn. 11. 119

non modo suspicionem, verum etiam mentionem ip-
sam, pertimescat?

Emtum est ex S. C. frumentum ab Siculis, prae·
tore Verre: pro quo frumento pecunia omnis soluta
non est. Grave est hoc crimen in Verrem; grave,
me agente3 te accusante, nullum. Eras enim tu,
quaestor: pecuniam publicam tu tractabas: ex qua,
etiam si cuperet praetor, tamen, ne qua deductio fle.-
ret, magna ex parte tua potestas erat. Hujus quoque
igitur criminis, te accusante, mentio nulla fiet. Sile-
bitur, toto judicio, de maximis et notissimis iuius
furtis et injuriis. Mihi crede, Caecili; non potest, in
accusando, socios vere defendere is, qui cum reo cri-
minum societate conjunctus est.

Mancipes a civitatibus pro frumento pecuniam
exegerunt. Quid? hoc, Verre praetore, factum est
solum Ρ non : sed etiam quaestore Caecih'o. Quid
igitur? daturus es huic crimini, quod et potuisti pro-
hibere, ne fieret, et debuisti? an totum id relinques?
Ergo id omnino Verres in judicio suo non audiet,
quod cum faciebat, quemathnodum defensurus esset,
non reperiebat.

XI. Atque ego haec, quae in medio posita sunt,
commemoro. Sunt alia magis occulta furta; quae ille
(ut isti ιε, credo, animos atque impetus retardaret)
cum quaestore suo benignissime communicavit. Haec
tu scis ad. me esse delata: quae si velim proferre, fa-
cile omnes intelligent, vobis inter vos non modo vo-
luntatem fuisse conjunctam, sed ne praedam quidem
adhuc esse divisam. Quapropter, si tibi indicium
postulas dari, quod tecum una fecerit, concedo, si id.
lege permittitur. Sin autem de accusatione dicimus3
concedas oportet iis, qui nullo suo peccato impediun-
tur, quominus alterius peccata demonstrare possint.

Ac vide, quantum interfuturum sit inter meam
atque tuam accusationem. Ego, etiam quae tu sine
Verre commisisti, Verri crimini daturus sum, quod
,ιε non prohibuerit, eum summam ipse haberet po-

