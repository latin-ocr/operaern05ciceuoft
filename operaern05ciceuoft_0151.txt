IN VERREM Ι. ΟΑΡ. 7. 139

enim agit occultissime t) proponit inania mihi nobi-
litatis, hoc est, hominum arrogantium, nomina3 qui
non tam me impediunt, quod nobiles sunt, quam
adjuvant, quod noti sunt. Simulat se eorum praesidio
confidere, cum interea aliud quiddam jam diu ma-
chinetur.

Quam spem nunc habeat in manibus, et quid
moliatur, breviter jam, judices, exponam: sed prius,
ut ab initio res ab eo constituta sit, quaeso, cognos-
cite. Ut primuni e provincia¹ rediit, redemtio est
hujus judicii facta grandi pecunia. Ea mansit in
conditione atque pacto usque ad eum finem, dum
judices rejecti sunt. Posteaquam rejectio judicum
facta est; quod et, in sortitione, istius spem fortuna
populi Romani, et, in rejiciendis judicibus, mea dili-
gentia istorum impudentiam, vicerat; renuntiata est
tota conductio. Praeclare se res habebat. Libelli no-
minum vestrorum, consiliique hujus, in manibus
erant omnium. Nulla nota, nuHus color, nullae sordes
videbantur his sententiis affini posse: cum iste re-
pente, ex alacri atque laeto, -sic erat humilis atque
demissus, ut non modo populo Romano, sed etiam
sibi ipse, condemnatus videretur. Ecce autem re-
pente, his diebus paucis, comitiis consularibus factis,
eadem illa vetera consilia pecunia majore repetuntur;
eaedemque vestrae famae fortunisque omnium insidiae
per eosdem homines comparantur. Quae res primo,
judices, pertenui nobis argumento indicioque pate-
facta est: post, aperto suspicionis introitu, ad om-
nia intima istorum consilia sine ullo errore perve-
nimus. Ι

VII. Nam, ut Hortensius, consul designatus, do-
mum reducebatur e Campo, cum maxima frequentia
ac multitudine; fit obviam casu ei multitudini C.
Curi03 quern ego hominem, honoris potius quam
contumeliae causa, nominatum volo. Etenim ea di-
cam, quae ille, si commemorari noluisset, non, tanto
in conventu, tam aperte palamque dixisset: quae

