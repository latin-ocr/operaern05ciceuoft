IN C. VERREM Ι.

Ι. QUOD erat optandum maxime, judices, et
quod unum ad invidiam vestri ordinis infamiamque
judiciorum sedandam, maxime pertinebat; id non
humano consilio, sed prope divinitus, datum atque
oblatum vobis summo reipublicae tempore videtur.
Inveteravit enim jam opinio perniciosa reipublicae‚
vobisque periculosa, quae non modo Romae, sed et
apud exteras nationes, omnium sermone percrebuit,
his judiciis quae nunc sint, pecuniosum hominem,
quamvis sit nocens, neminem posse damnari. Nunc,
in ipso discrimine ordinis judiciorumque vestrorum,
cum sint parati, qui concionibus et legibus hanc in-
vidiam senatus inflammare conentur, reus in judicium
adductus est C. Verres, homo vit-a atque factis, om-
nium jam opinione, damnatus, pecuniae magnitu-
dine, sual spe ac praedicatione, absolutus. Huic ego
causae, judices, cum summit voluntate et exspecta-
tione populi Romani, actor accessi, non ut augerem
invidiam ordinis, sed ut infamiae communi succur-
rerem. Adduxi enim hominem, in quo reconciliare
existimationem judiciorum amissam, redire in gra-
tiam cum populo Romano, satisfacere exteris natio-
nibus, possetis; depeculatorem aerarii, vexatorem
Asiae atque Pamphyliae, praedonem juris urbani, la-
bem atque perniciem provinciae Siciliae. De quo si
vos severe religioseque judicaveritis; auctoritas ea,
quae in vobis remanere debet, haerebit: sin istius
ingentes divitiae judiciorum religionem veritatemque
perfregerint; ego hoc tamen assequar, ut judicium
potius reipublicae, quam aut reus judicibus, aut ac-
cusator reo, defuisse videatur.

11. Equidem, ut de me confitear, judices, cum

 

