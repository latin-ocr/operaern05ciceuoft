IN VERREM V. CAP. 28. 413

iste et audierat multa secum praeclara habere, et
suspicabatur. Mittit homini munera satis large:
haec ad usum domesticum. vini, olei, quod visum
erat; etiam tritici, quod satis esset, de suis decumis.
Deinde ipsum regem ad coenam vocavit. Exornat
ample magnificeque triclinium: exponit ea, quibus
abundabat, plurima ac pulcherrima vasa argentea
(namque haec aurea nondum feceram: omnibus curat
rebus instructum et paratum ut sit convivium. Quid
multa ἓ Rex ita discessit, ut et istum copiose orna-
tum, et se honorifice acceptum, arbitraretur. Vocat
ad coenam deinde ipse praetorem: exponit suas co-
pias omnes, multum argentum, non pauca etiam
pocula ex auro, quae, ut mos est regius, et maxime
in Syria, gemmis erant distincta clarissimis. Erat
etiam vas vinarium, ex una gemma pergrandi trulla
excavata, manubrio aureo; de qua (credo) satis
idoneum, satis gravem testem, Q. Minucium dicere
audistis. Iste unumquodque vas in manus sumere,
laudare, mirari. Rex gaudere, praetori populi Ro-
mani satis jucundum et gratum illud esse convivium.
Posteaquam inde discessum est, cogitare iste nihil
aliud (quod ipsa res declaravit), nisi, quemadmodum
regem ex provincia spoliatum expilatumque dimit-
teret. Mittit rogatum vasa ea, quae pulcherrima
apud illum viderat: ait se suis caelatoribus velle os-
tendere. Rex, qui istum non n6sset, sine ulla suspi-
cione libentissime dedit. Mittit etiam trullam gem-
meam rogatum: velle se eam diligentius conside-
rare. Ea quoque ei mittitur.

XXVIII. Nunc reliquum, judices, attendite, de
quo et vos audistis, et populus Romanus non nunc
primum audiet; et in exteris nationibus usque ad
ultimas terras pervagatum est. Candelabrum e gem-
mis clarissimis, opere mirabili perfectum, reges hi,
quos dico, Romam cum attulissent, ut in Capitolio
ponerent· ‚ quod nondum etiam perfectum templum

offenderant, neque ponere potuer2unt, 3neque vulgo
N

