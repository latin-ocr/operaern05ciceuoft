——r

48 PRO ROSCIO AMERINO. CAP. 13.

aiunt, hominem (ut erat furiosus) respondisse, “ quod
non totum telum corpore recepisset.'' Quo populus
Romanus nihil vidit indignius, nisi ejusdem viri
mortem, quae tantum potuit, ut omnes cives suos
perdiderit et afflixerit: quos quia servare per com-
positionem volebat, ipse ab iis interemtus est.

Estne hoc illi dicto atque facto Fimbriae non simil-
limum? Accusatis Sex. Roscium. Quid ita? Quia de
manibus vestris effugit: quia se occidi passus non
est. Illud, quia in Scaevolit factum est, magis indig-
num videtur: hoc, quia fit a Chrysogono, num est
ferendum? Nam (per Deos immortales Σ) quid est
in hac causo, quod defensionis indigeat? qui locus
ingenium patroni requirit, aut orationis eloquentiam
magnopere desiderat? Totam causam, judices, ex-
plicemus, atque ante oculos expositam consideremus.
Ita facillime, quae res totum judicium contineat, et
quibus de rebus nos dicere oporteat, et quid vos se-
qui conveniat, intelligetis.

XIII. Tres sunt res, (quantum ego existimare
possum) quae obstent hoe tempore sex. Roscio: cri-
men adversariorum, et audacia, et potentia. Crimi-
nis confictionem accusator Erucius suscepit: auda-
ciae partes Roscii sibi poposcerunt : Chrysogonus au-
tem, is qui plurimum potest, potentia pugnat. De
hisce omnibus rebus rne dicere oportere intelligo.
Quid igitur est? non eodem modo de omnibus,
ideo quod prima illa res ad meum officium pertinet; ¹
duas autem reliquas vobis populus Romanus impo-
suit. Ego crimen, oportet, diluam: vos et audaciae l
resistere, et hominum ejusmodi perniciosam atque ξ
intolerandam potentiam primo quoque tempore ex· l
stinguere atque opprimere debetis.

Occidisse patrem Sex. Roscius arguitur. Scelestum
(Dii immortales !) ac nefarium facinus, atque ejus-
modi, quo uno maleficio scelera omnia complexa
esse videantur. Etenim si (id, quod praeclare a sa-
pientibus dicitur) vultu saepe laeditur pietatm quod

 

