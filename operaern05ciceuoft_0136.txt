 

124 IN CAECILIUM DIVIN. CAP. m.

ex ea facultate, si quam habet, aliquantum detraes
turus sit; et Caecilius tum denique se aliquid futu-
rum putet, si Allienus minus vehemens fuerit, et
sibi primas in dicendo partes concesserit. Quartum
quem sit habiturus, non video, nisi quem forte ex
illo grege moratorum, qui subscriptionem sibi postu-
larunt, cuicumque vos delationem dedissetis. Ex qui-
bus, alienissimis hominibus, ita paratus venis, ut
tibi hospes aliquis sit recipiendus. Quibus ego non
sum tantum honorem habiturus, ut, ad ea quae dixe-
rint, certo loco, aut singulatim unicuique⁷ respon-
deam. Sic breviter, quoniam non consulto, sed casu,
in eorum mentionem incidi, quasi praeterie11S‚ satis-
faciam universis.

XVI. Tantane vobis inopia videor esse amicorum⁷
ut mihi, non ex his quos mecum adduxerim, sed de
populo, subscriptor addatur? Vobis autem tanta
inopia reorum est, ut mihi causam praeripere cone-
mini potius, quam aliquos a columna Meni& vestri
ordinis reos reperiatis? Custodem, inquit, Tullio me
apponite. Quid P mihi quam multis custodibus opus
erit, si te semel ad meas capsas admisero ! qui, non
solum ne quid enunties, sed etiam ne quid auferas,
custodiendus sis. Sed de isto custode toto sie vobis
brevissime respondebo: non esse hos tales viros com-
missuros, ut ad causam tantam, a me susceptam,
mihi creditam, quisquam subscriptor, me invito, ad-
spirare possit. Etenim fides mea custodem repudiat,
diligentia speculatorem reformidat.

Verum, ut ad te, Caecili, redeam, quam multa te
deficiant, vides: quam multa sint in te, quae reus
nocens in accusatore suo cupiat esse, profecto jam in-
telligis. Quid ad haec dici potest Ρ Non enim quaero,
quid tu dicturus sis: video mihi non te, sed hunc
librum, esse responsurum, quem monitor tuus hic
tenet3 qui, si te recte monere volet, suadebit tibi, ut
hinc discedas, neque mihi verbum iillum respondeas.
Quid enim dices? an id, quod dictitas, injuriam tibi

 

