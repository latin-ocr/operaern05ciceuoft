130 IN CAECILIUM DIVIN. CAP. 22.

fuerat, L. Cottam in judicium vocabat. Jure tum
florebat populi Romani nomen: jure auctoritas hu-
jus imperii, civitatisque majestas, gravis habebatur.
Nemo mirabatur m Africano illo, quod' in me ntunc,
homine parvis opibus ac facultatibus praedito, simu-
lant sese mirari, cum moleste ferant. Quid sibi iste
vult? accusatoremne se existimari, qui antea defen-
dere consueverat3 nune praesertim, ea jam aetate,
cum aedilitatem petat? Ego ver o aetatis non modo
meae, sed multo etiam superioris, et honoris amplis-
simi puto esse, et accusare improbos, et miseros cala-
mitososque defendere. Et profecto aut hoc remedium
est aegrotae ac prope desperatae reipublicae, judiciis-
que c irruptis ac contaminatis paucorum vitio ac tur-
pitudine, homines ad legum defensionem, judicio-
rumque auctoritatem, quam honestissimos et inte-
gerrimos diligentissimosque accedere: aut, si ne hoc
quidem prodesse poterit, profecto nulla unquam me—
dicina his tot incommodis reperietur. Nulla salus
reipublicae major est, quam eos, qui alterum accu'-
sant, non minus de laude, de honore, de fama sua,
quam illos, qui accusantur, de capite ac fortunis
suis, pertimescere. Itaque semper ii diligentissime
laboriosissimeque accusarunt, qui scipsos in discri-
men existimationis' venire arbitrati sunt.

XXII. Quamobrem hoc statuere, judices, debetis,
Q. Caecilium, de quo nulla unquam opinio fuerit,
nullaque in hoc ipso judicio exspectatio futura sit;
qni neque, ut ante collectam famam conservet, neque
uti reliqui temporis spem confirmet, laborat3 non
nimis hanc causam severe, non nimis accurate, non
nimis diligenter acturum. Habet enim nihil, quod
in offensione deperdat: ut turpissime flagitiosissi-

meque discedat, nihil de suis veteribus ornamentis
requiret.

 

A nobis multos obsides habet populus Romanus,
quos ut incolumes conservare, tueri, confirmare, ac ἲ
recuperare possimus, omni ratione erit dimicandum. ‘L

