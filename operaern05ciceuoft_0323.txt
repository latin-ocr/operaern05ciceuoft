IN VERREM IV. CAP. 24. 311

cum virtute ei. nobilitate domi suae, tum etiam pecu-
nia, princeps. Huic homini, judices, honestissima„²
civitatis honestissimo, non modo frumenti scitote, sed
etiam vitae et sanguinis, tantum relictum esse, quan-
tum Apronii libido tulit: nam vi, malo, plagis ad-
ductus est, ut frumenti daret, non quantum haberet,
sed quantum cogeretur.

Sostratus, et Numenius, et Nymphodorus, ejus-
dem civitatis, cum ex agris tres fratres consortes
profugissent, quod iis plus frumenti imperabatur,
quam quantum exararant; hominibus coactis, in eo-
rum arationes Apronius venit3 omne instrumentum
diripuit3 familiam abduxit; pecus abegit. Postea,
cum ad eum Nymphodorus venisset AEtnam, et ora-
ret, ut sibi sua restituerentur; hominem corripi ac
suspendi jussit in oleastro quodam; quae est arbor,
judices, in foro. Tamdiu pependit in arbore socius
amicusque populi Romani, in sociorum urbe ac foro,
colonus aratorque vester, quamdiu voluntas Apronii
tulit.

Genera jamdudum innumerabilium injuriarum,
judices, singulis nominibus profero: infinitam mul-
titudinem injuriarum praetermitto. Vos ante oculos
animosque vestros tota Sicilia decumanorum hos im-
petus, aratorum direptiones, hujus importunitatem,
Apronii regnum, proponite. Contemsit Siculos:
non duxit homines3 nec ipsos ad persequendum ve-
hementes fore, et vos eorum injurias leviter laturos,
existimavit.

XXIV. Esto: falsam de illis habuit opinionem,
malam de vobis: verumtamen, cum de Siculis male
mereretur, cives Romanos coluit, his indulsit, eorum
voluntati et gratiae deditus fuit. Iste cives Romanos?
At nullis inimicior aut infestior fuit. Mitto vincla,
mitto carcerem, mitto verbera, mitto secures : cruceni
denique illam praetermitto, quam civibus Romanis
testem humanitatis in eos ac benevolentiae suae voluit
esse: mitto, inquam, haec omnia, atque in aliud di-

