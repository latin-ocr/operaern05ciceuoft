IN VERREM 11. CAP. 8. 161

eausa accedere ad accusandum ι quae causa fuit jus-
tior, quam a tam illustri provincia defensorem con-
stitui et deligi? Reipublicae consulere: quid jam
reipublicae honestius, quam, in tanta invidia judicio-
rum, adducere hominem, cujus damnatione totus
ordo cum populo Romano et in laude et in gratia
possit esse? Ostendere ac persuadere, hominem no.
centem adductum esse: quis est in populo Romano,
qui hoc non ex priore actione abstulerit, omnium
ante damnatorum scelera, furta, flagitia, si in unum
locum conferantur, vix cum hujus parva parte aequari
conferrique posse Ρ

Vos, quod ad vestram famam, existimationem,
salutemque communem pertinet, judices, prospicite
atque consulite. Splendor vester facit, ut peccare,
sine summo reipublicae detrimento ac periculo, non
possitis. Non enim potest sperare populus Romanus,
esse alios in senatu, qui recte possint judicare, vos si
non potueritis. Necesse est, cum de toto ordine despe-
rarit, aliud genus hominum, atque aliam rationem
judiciorum, requirat. Hoc si vobis ideo levius vide-
tur, quod putatis onus esse grave et incommodum,
judicare: intelligere debetis, primum interesse, utrum
id onus vosmet ipsi rejeceritis; an, quod probare po-
pulo Romano fidem vestram et religionem non po-
tueritis, eo vobis judicandi potestas erepta sit. Deinde
etiam illud cogitate, quanto periculo venturi simus
ad eos judices, quos, propter odium vestri, populus
Romanus de vobis voluerit judicare.

Verum vobis dicam id, quod intellexi, judices.
Homines scitote esse quosdam, quos tantum odium
vestri ordinis teneat, ut hoc palam jam dictitent, se
istum, quem sciant esse hominem improbissimum,
hoc uno nomine absolvi velle, ut ab senatu judicia
per ignominiam turpitudinemque auferantur. Haec
me, judices, pluribus verbis vobiscum agere coegit
non timor meus de vestra fide, sed spes illorum nova,

quae cum Verrem a port& subito ad judicium retraxis-
1¹ 3

