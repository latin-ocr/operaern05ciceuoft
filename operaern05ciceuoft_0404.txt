392 IN VERREM V. CAr. 7.

disse. Cupidinem Praxitelis HS MDC. Profecto
111116 natum est, “ Malo emere, quam rogare?

VII. Dicet aliquis, Quid? tu ista permagno aesti-
mas? Ego vero, ad meam rationem usum que, non
aestimo. Verumtamen a vobis ita arbitror spectari
oportere, quanti haec eorum judicio, qui studiosi
sunt harum rerum, aestimentur· , quanti venire so-
leant3 quanti haec ipsa, si palam libereque venirent,
venire possent: denique ipse V erres quanti aestimet.
Nunquam enim, si denariis quadringentis Cupidi-
nem illum putasset, commisisset, ut propter eum in
sermonem hominum atque in tantam vituperationem
veniret. Quis vestrum igitur nescit, quanti haec aesti-
mentur? In auctione signum aeneum non magnum
Hs CXX millibus venire non vidimus? Quid, si
velim nominare homines, qui aut non minoris, aut
etiam pluris, emerint? nonne possum ? Etenim qui
modus est in his rebus cupiditatis, idem est aestima-
tionis: difficile est enim finem facere pretio, nisi lim
bidini feceris, Video igitur Heium neque volun-
tate, neque difficultate aliqua temporiS, neque mag-
nitudine pecuniae, adductum esse, ut haec signa ven-
deret: teque, ista simulatione emtionis, vi, metu,
imperio, fascibus, ab homine eo, quem, una cum
caeteris sociis, non solum potestati tuae, sed etiam
fidei, populus Romanus commiserat, eripuisse atque
abstulisse.

Quid mihi tam optandum, judices, potest esse in
hoc crimine, quam ut haec eadem dicat ipse Heius ἶ)
nihil profecto. Sed ne difficilia optemus. Heius est
Mamertinus: Mamertina civitas istum publice com-
muni consilio sola laudat: omnibus ipse caeteris Si-
culis odio est: ab his solis amatur. Ejus autem le-
gationis, quae ad istum laudandum missa est, princeps
est Heius: etenim est primus civitatis* Ne forte,
duin publicis mandatis serviat, de privatis injuriis
retlceat.

