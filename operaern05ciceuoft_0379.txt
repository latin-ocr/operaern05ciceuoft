IN VERREM IV. CAP. 80. 367

Qua in civitate C. Catoni, clarissimo viro, consulari
homini, Hs XVIII millibus lis aestimata sit, in
efidem civitate apparitori tuo esse concessum, ut HS
uno nominc tredecies auferret? H inc ille est annulus
aureus, quo tu istum in concione donastig quae tua
donatio, singulari impudentia praedita, nova Siculis
omnibus, mihi vero etiam incredibilis videbatur.
Saepe 'enim nostri imperatores, superatis hostibus,
optime re public? ι gesta, scribas suos annulis aureis in
concione donar unt: tu vero, quibus rebus gestis, quo
hoste superato, concionem, donandi causa, advocare
ausus es. ⁹ Neque enim solum scribam tuum annulo,
sed etiam virum fortissimum ac tui dissimillimum,
Q. Rubrium, excellentem virtute, auctoritate, copiis,
corona et phaleris et torque donasti, Μ. Cossutium,
sanctissimum virum atque honestissimum, M. Cas-
tritium, summo splendore, ingenio, gratia, praedi-
tum.

Quid haec sibi horum trium civium Romanorum
dona voluerunt? Siculos praeterea, potentissimos
nobilissimosque donasti3 qui non, quemadmodum
sperasti, tardiores fuerunt3 sed ornatiores tuo judicio,
ad testimonia dicenda venerunt. Quibus ex hostium
spoliis? de qua victoria Ρ qua ex praeda aut ma·-
nubiis haec abs te donatio constituta est Ρ An quod,
te praetore, paucorum adventu myoparonum, classis
pulcherrima, Siciliae propugnaculum, praesidiumque
provinciae, piratarum manibus incensa est ? an quod
ager Syracusanus praedonum incendiis, te praetore‚
vastatus est? an quod forum Syracusanum navar-
chorum sanguine redundavit? an quod 111 portu Sy-
racusano piraticus myoparo navigavit? Nihil pos-
sum reperire, quamobrem te in istam amentiam in-
cidisse arbitrer3 nisi forte id egisti, ut hominibus ne
oblivisci quidem rerum tuarum male gestarum liceret.

Annulo est aureo scriba donatus; et ad eam do-
nationem concio est advocata. Quod erat os tuum,
cum videbas in concione eos homines, quorum ex

