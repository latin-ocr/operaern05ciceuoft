IN VERREM V. 0³1». 24. 409

lpse enim‘ tyrannus non discedebat longius: Archa-
gathum et argentum, in lectica cubans, ad mare in-
fra oppidum, exspectabat.

Quem concursum in oppido factum putatis ? quem
clamorem? quem porro fletum mulierum? qui viderent
equum Trojanum introductum, urbem captam esse
dicerent. Efferri [sine thecis] vasa, extorqueri alia de
manibus mulierum, effringi multorum fores, revelli
claustra. Quid enim putatis Ρ scuta si quando con-
quiruntur a privatis in bello ac tumultu, tamen ho-
mines inviti dant, etsi ad salutem communem dari
sentiunt ς ne quem putetis sine maximo dolore argen-
tum caelatum domo, quod alter eriperet, protulisse.
Omnia deferuntur. Cybiratae fratres vocantur: pauca
improbant: quae probarant, iis crustae aut emblemata
detrahuntur. Sic Haluntini, excussis deliciis, cum
argento puro domum reverterunt.

XXIV. Quod unquam, judices, hujusmodi ever-
riculum in illa provincia fuit? Avertere aliquid de
publico quarn obscurissime per magistratum solebant:
etiam aliquid de privato nonnunquam occulte aufere-
bant: et illi tamen condemnabantur. Et, si quaeritis,
(ut ipse de me detraham) illos ego accusatores puto
fuisse, qui hujusmodi hominum furta odore, aut ali-
quo leviter presso vestigio, persequebantur. Nam nos
quidem quid facimus in Verre, quem in luto voluta-
tum totius corporis vestig-Iis invenimus Ρ Permagnum
est, in eum dicere aliquid, qui, praeteriens, lectica
paulisper deposita, non per praestigias, sed palam per
potestatem, uno imperio, ostiatim totum oppidum
compilarit ?

At tamen, ut posset se dicere emisse, Archagatho
imperat, ut aliquid illis, quorum argentum fuerat,
nummulorum, dicis causa, daret. Invenit Archaga-
thus paucos‚ qui vellent accipere. his dedit. Eos
nummos tamen iste Archagatho non reddidit. Voluit
-Romae petere Archagathus: Cn. Lentulus Marcel-

(Orat.) vor.. 1. *2 x

